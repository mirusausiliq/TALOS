ID序號,Book課本,Lesson第幾課,tay泰雅語,zh_tw中文,參考單字Vocabuary Reference,,,,,,,
1,1,1,1 lpgan,第一課,,,,,,,,
2,1,1,qwas hngiyang biru keʼ na Tayal,你好嗎?,,,,,,,,
3,1,2,2 lpgan,第二課,,,,,,,,
4,1,2,tqbaq ta lmupux,練習數數,,,,,,,,
5,1,3,te tyugan lpgan,第三課,,,,,,,,
6,1,3,he mu,我的身體,,,,,,,,
7,1,3,saying papak,兩隻耳朵,,,,,,,,
8,1,3,saying royiq,兩條腿,,,,,,,,
9,1,3,saying qba,兩隻手,,,,,,,,
10,1,3,saying kakay,兩條腿,,,,,,,,
11,1,3,qutux nguhux,一個鼻子,,,,,,,,
12,1,3,qutux nqwaq mu,我有一張嘴,,,,,,,,
13,1,3,qutux tunux,一顆頭,,,,,,,,
14,1,3,qutux he mu,我有一個身體,,,,,,,,
15,1,4,te payat lpgan,第四課,,,,,,,,
16,1,4,lokah su ga?,你好嗎？,,,,,,,,
17,1,4,Hayung: nyan su lokah ga?,哈勇：你好嗎？,,,,,,,,
18,1,4,"Sayun: uya, lokah cu calay.",莎韻：是的，我真的很好。,,,,,,,,
19,1,5,te magan lpgan,第五課,,,,,,,,
20,1,5,ima lalu su?,你的名字是什麼？,,,,,,,,
21,1,5,Watan: ima lalu su?,瓦旦：你的名字是什麼？,,,,,,,,
22,1,5,Hayung: Hayung．Yukan lalu mu.,哈勇：我的名字是哈勇．尤幹。,,,,,,,,
23,1,6,te tuyu lpgan,第六課,,,,,,,,
24,1,6,pisa kawas su?,你幾歲了？,,,,,,,,
25,1,6,"Sayun: Hayung, pisa kawas su la?",莎韻：哈勇，你幾歲了？,,,,,,,,
26,1,6,Hayung: spat kawas mu la.,哈勇：我八歲了。,,,,,,,,
27,1,7,te pitu lpgan,第七課,,,,,,,,
28,1,7,muyax mu,我的家,,,,,,,,
29,1,7,"Hayung: Sayun, pisa he muyax su?",哈勇：莎韻，你家有多少人？,,,,,,,,
30,1,7,Sayun: magan he muyax myan.,莎韻：我家有五個人。,,,,,,,,
31,1,7,Hayung: pisa he naha?,哈勇：是那些人呢？,,,,,,,,
32,1,7,"Sayun: yutas, yaki, yaba, yaya ru kingan.",莎韻：爺爺、奶奶、爸爸、媽媽、還有我,,,,,,,,
33,1,8,te spat lpgan,第八課,,,,,,,,
34,1,8,kahun su inu?,你從哪裡來？,,,,,,,,
35,1,8,"Yukan: Sayun, kahun su inu?",尤幹：莎韻，你從哪裡來？,,,,,,,,
36,1,8,"Sayun: kahun cu qalang Skikun, isu hiya?",莎韻：我從四季部落來。那你呢？,,,,,,,,
37,1,8,Yukan: kahun cu qalang Pyanan kingan hiya.,尤幹：我從南山部落來。,,,,,,,,
38,1,9,te mqesu lpgan,第九課,,,,,,,,
39,1,9,musa su inu?,你要去哪裡？,,,,,,,,
40,1,9,Hayung: musa su inu?,哈勇：你要去哪裡？,,,,,,,,
41,1,9,Sayun: musa cu qmayah. isu hiya ga?,我要去旱田。那你呢？,,,,,,,,
42,1,9,Hayung: musa cu gong Siyu.,我要去四重溪。,,,,,,,,
43,1,10,te mpux lpgan,第十課,,,,,,,,
44,1,10,nyan cu mwah la!,我回來了！,,,,,,,,
45,1,10,"Hayung: yaya, nyan cu mwah la!",哈勇：媽媽，我回來了！,,,,,,,,
46,1,10,Yaya: masuq su mqwas biru la ga?,媽媽：你讀完書啦？,,,,,,,,
47,1,10,Hayung: uya!,是的！,,,,,,,,
48,1,11,te mpux qutux lpgan,第十一課,,,,,,,,
49,1,11,nanu wan su tinqbaqan coni?,你今天學了什麼？,,,,,,,,
50,1,11,yaya: nanu wan su tinqbaqan coni?,媽媽：你今天學了什麼？,,,,,,,,
51,1,11,Hayung: mqwax ru myugi.,哈勇：唱歌和跳舞。,,,,,,,,
52,1,11,yaya: mqas su coni?,媽媽：你今天快樂嗎？,,,,,,,,
53,1,11,"Hayung: uya, mqas cu calay.",哈勇：是的！非常的快樂！,,,,,,,,
54,1,12,te mpux-saying lpgan,第十二課,,,,,,,,
55,1,12,qwas na pinqwasan Skikun,四季國小校歌,,,,,,,,
56,1,12,"qalang Skikun blaq calay,",四季村非常棒,,,,,,,,
57,1,12,piyux qhoniq nya bawiq rgyax.,山上有許多樹林,,,,,,,,
58,1,12,"laqi Tayal lokah lungan,",泰雅孩子要加油,,,,,,,,
59,1,12,qniyat tqbaq mqas mqwas.,上課要勤學認真,,,,,,,,
60,1,12,"smi lungan mrhuw,",尊敬師長,,,,,,,,
61,1,12,gmalu yaba ru yaya.,孝順父母,,,,,,,,
62,1,12,"smi lungan mbhoyax qalang,",建立四季,,,,,,,,
63,1,12,plhax ta qalang.,希望會更好,,,,,,,,
64,2,1,te qutux lpgan,第一課,,,,,,,,
65,2,1,gako mu,我的學校,,,,,,,,
66,2,1,Yumin: nanu lalu na gako mamu?,你們的學校叫什麼名字？,,,,,,,,
67,2,1,Ipay: lalu gako myan go Tayax.,我們的學校叫達雅。,,,,,,,,
68,2,1,Yumin: cyan maki inu?,它在哪裡？,,,,,,,,
69,2,1,Ipay: cyan maki cka na rgyax.,它在山裡。,,,,,,,,
70,2,1,Yumin: siyan su gako mamu?,你喜歡你們的學校嗎？,,,,,,,,
71,2,1,siyan mu calay gako myan.,我很喜歡。,,,,,,,,
72,2,2,te saying lpgan,第二課,,,,,,,,
73,2,2,sesiy mu,我的老師,,,,,,,,
74,2,2,"Ipay: cyan qutux sesiy mu,",以拜：我有一個老師，,,,,,,,,
75,2,2,blaq calay lungan nya.,心地非常好。,,,,,,,,
76,2,2,Yumin: ima lalu nya?,尤明：他叫什麼名字？,,,,,,,,
77,2,2,Ipay: lalu nya ga Batu．Pasang.,以拜：他叫做巴杜．巴尚。,,,,,,,,
78,2,2,Yumin: kahul inu hiya?,尤明：他從哪裡來？,,,,,,,,
79,2,2,Ipay: kahul hogan hiya.,以拜：他是從山下來的。,,,,,,,,
80,2,2,Yumin: talagay blaq!,尤明：怎麼這麼好！,,,,,,,,
81,2,3,te tyugan lpgan,第三課,,,,,,,,
82,2,3,tuliq,起立,,,,,,,,
83,2,3,"Ipay: tuliq, ta piyuy!",以拜：起立，不要動！,,,,,,,,
84,2,3,Ipay: tatuk tunux!,以拜：敬禮！,,,,,,,,
85,2,3,seto: lokah su sesiy?,同學：老師好嗎？,,,,,,,,
86,2,3,"sesiy: uya, blaq cimu ga?",老師：好，你們好嗎？,,,,,,,,
87,2,3,"seto: uya, mhway su sesiy.",同學：好，謝謝老師。,,,,,,,,
88,2,3,Ipay: tama!,以拜：坐下！,,,,,,,,
89,2,4,te payat lpgan,第四課,,,,,,,,
90,2,4,rangi mu,我的朋友,,,,,,,,
91,2,4,"Yumin: aba, hiya ga ragi mu kneril.",尤明：爸，她是我的朋友,,,,,,,,
92,2,4,Pasang: ima lalu nya?,巴尚：她叫什麼名字。,,,,,,,,
93,2,4,"Yumin: lalu nya ga Ipay． Moqu,",尤明：她叫做以拜．某固。,,,,,,,,
94,2,4,kahul qalang Cʼux.,來自四季上部落的。,,,,,,,,
95,2,4,Pasang: betunux calay hiya.,她真漂亮。,,,,,,,,
96,2,5,te magan lpgan,第五課,,,,,,,,
97,2,5,kata ktlyum,我們去跑步,,,,,,,,
98,2,5,"Ipay: Yuming, hata ktlyum ki?",以拜：尤明！我們出去跑不好吧？,,,,,,,,
99,2,5,"Yumin: uya, musa ta ktlyum inu?",尤明：好哇！我們去哪裡跑？,,,,,,,,
100,2,5,Ipay: hata ktlyum qalang tayax ki?,以拜：去中部落跑好嗎？,,,,,,,,
101,2,5,Yumin: ktlyum ta musa.,我們跑步過去吧。,,,,,,,,
102,2,6,te tuyu lpgan,第六課,,,,,,,,
103,2,6,uwah maniq la,吃飯了,,,,,,,,
104,2,6,"Yumin: aya, wah maniq la?",尤明：媽，吃飯了嗎？,,,,,,,,
105,2,6,"yaya: uya, usa mema qba ha.",媽媽：對，先去洗手,,,,,,,,
106,2,6,"Yumin: Yabung, hata mena qba, pqaniq ta la.",尤明：雅夢，我們去洗手，要吃飯了。,,,,,,,,
107,2,6,Yabung: uya!,雅夢：是！,,,,,,,,
108,2,7,te pitu lpgan,第七課,,,,,,,,
109,2,7,nya cu mtakuy la!,我跌倒了,,,,,,,,
110,2,7,Ipay: agay!agay!,以拜：好痛啊！好痛啊！,,,,,,,,
111,2,7,Yumin: cyan su mtakuy la?,尤明：妳怎麼了？,,,,,,,,
112,2,7,Ipay: nyan cu mtakuy la.,以拜：我跌倒了。,,,,,,,,
113,2,7,Yumin: ini su hcwa ga?,尤明：妳有沒有怎麼樣？,,,,,,,,
114,2,7,Ipay: nyan sramu kakay mu la.,以拜：我的腳流血了。,,,,,,,,
115,2,7,Yumin: hata ktayux qelis su.,尤明：我們去看你的傷口吧！,,,,,,,,
116,2,7,Ipay: uya.,以拜：好啊！,,,,,,,,
117,2,8,te spat lpgan,第八課,,,,,,,,
118,2,8,ta ngilis la!,不要哭,,,,,,,,
119,2,8,Yumin: waw! waw! waw!,尤明：哇~~~！(哭聲),,,,,,,,
120,2,8,Ipay: cwa su nya mngilis la?,以拜：你怎麼哭了？,,,,,,,,
121,2,8,Yumin: tnucing cu nya cquliq.,尤明：別人打我。,,,,,,,,
122,2,8,Ipay: ima tnucing isu?,以拜：是誰打你呢？,,,,,,,,
123,2,8,Yumin: rangi mu.,尤明：我的朋友。,,,,,,,,
124,2,8,Ipay: ima ga?,以拜：哪一個？,,,,,,,,
125,2,8,Yumin: Maray．Suyan,尤明：馬來．蘇漾。,,,,,,,,
126,2,9,te mqesu lpgan,第九課,,,,,,,,
127,2,9,nyan qmwalax la!,下雨了,,,,,,,,
128,2,9,Ipay: nya qmwalax la!,以拜：下雨囉！,,,,,,,,
129,2,9,Yumin: cyan su maray qbubu?,尤明：你有戴帽子嗎？,,,,,,,,
130,2,9,Ipay: ini cu aray.,以拜：我沒有帶耶。,,,,,,,,
131,2,9,Yumin: phcwa su la?,尤明：妳怎麼辦啦？,,,,,,,,
132,2,9,Ipay: hala cu ksiyux mcwahi mu ha.,以拜：我先去向親戚借。,,,,,,,,
133,2,9,Yumin: nahay hayi usa.,尤明：趕快去吧。,,,,,,,,
134,2,10,te mpux lpgan,第十課,,,,,,,,
135,2,10,baq cu mtiyaw!,我會做事,,,,,,,,
136,2,10,Yumin: nanu ptyawun su kisa?,尤明：待會兒你要做什麼？,,,,,,,,
137,2,10,Ipay: prax cu mtiyaw yaya mu.,以拜：我要幫媽媽做事。,,,,,,,,
138,2,10,Yumin: nanu baqun su mtiyaw?,尤明：妳會作哪些事？,,,,,,,,
139,2,10,Ipay: baq cu mahuq ru cmapuh.,以拜：我會洗衣服、掃地。,,,,,,,,
140,2,10,Yumin: talagay kinblaq!,尤明：妳好棒！,,,,,,,,
141,2,10,Ipay: mhuway su.,以拜：謝謝你。,,,,,,,,
142,2,11,te mpux-qutux lpgan,第十一課,,,,,,,,
143,2,11,yaya mu!,我的媽媽,,,,,,,,
144,2,11,Yumin: ima lalu yaya su?,尤明：妳媽媽叫什麼名字？,,,,,,,,
145,2,11,Ipay: lalu yaya mu ga Pisuy.,以拜：我媽媽的名字是碧水。,,,,,,,,
146,2,11,Yumin: pisa kawas nya la?,尤明：她幾歲？,,,,,,,,
147,2,11,Ipay: spatul kawas nya la.,以拜：她四十歲了,,,,,,,,
148,2,11,Yumin: mtnaq kawas yaya mu.,尤明：和我媽媽一樣,,,,,,,,
149,2,12,te mpux saying lpgan,第十二課,,,,,,,,
150,2,12,ktayux biru!,看書,,,,,,,,
151,2,12,"yaya: Ipay, maniq la!",媽媽：以拜！吃飯了！,,,,,,,,
152,2,12,Ipay: ini cu sqiyung.,以拜：我不餓！,,,,,,,,
153,2,12,yaya: phcwa su?,媽媽：妳要做什麼？,,,,,,,,
154,2,12,Ipay: ktayux cu biru.,以拜：我要看書！,,,,,,,,
155,2,12,yaya: helax hayi mhngaw.,媽媽：要早一點休息！,,,,,,,,
156,2,12,Ipay: uya.,以拜：好！,,,,,,,,
157,3,1,te qutux lpgan,第一課,,,,,,,,
158,3,1,hata mtiyaw lq!,我們去工作,,,,,,,,
159,3,1,"yaba: Suyan, tuliq la!",爸爸：蘇漾，起來了！,,,,,,,,
160,3,1,Suyan: nyan cu tuliq la.,蘇漾：我已經起床了。,,,,,,,,
161,3,1,yaba: hata mtiyaw la.,爸爸：我們該去工作了。,,,,,,,,
162,3,1,Suyan: nanu ptyawun ta kisa?,蘇漾：我們今天要做什麼呢？,,,,,,,,
163,3,1,yaba: musa ta tmaruq kisa.,爸爸：我們今天要翻地。,,,,,,,,
164,3,1,Suyan: uya.,蘇漾：好。,,,,,,,,
165,3,2,te saying lpgan,第二課,,,,,,,,
166,3,2,Mnoyan,馬諾園,,,,,,,,
167,3,2,Suyan: wayan inu yaba su?,蘇漾：你爸爸要去哪裡？,,,,,,,,
168,3,2,Laping: wayan Mnoyan.,拉賓：他去馬諾園。,,,,,,,,
169,3,2,Suyan: wayan hmcwa Mnoyan?,蘇漾：他去馬諾園做什麼？,,,,,,,,
170,3,2,Laping: wayan tmuya ramat kya.,拉賓：他去那裡種菜。,,,,,,,,
171,3,2,Suyan: cyan inu?,蘇漾：在哪裡？,,,,,,,,
172,3,2,Laping: cyan muya ramat Lihang.,拉賓：在里漢種菜。,,,,,,,,
173,3,3,te tyugan lpgan,第三課,,,,,,,,
174,3,3,nanu cyan su pmiyon?,你在種什麼,,,,,,,,
175,3,3,Suyan: nanu cyan su pmiyon?,蘇漾：你在種什麼？,,,,,,,,
176,3,3,Laping: nyan cu muya tmana.,拉賓：我在種高麗菜。,,,,,,,,
177,3,3,nanu cyan su pmiyon hiya?,那你在種什麼？,,,,,,,,
178,3,3,Suyan: nyan cu muya tbihi.,蘇漾：我在種白菜。,,,,,,,,
179,3,3,Laping: blaq calay nuya su.,拉賓：你種的真好,,,,,,,,
180,3,3,Suyan: blaq arwa su uyi.,蘇漾：你的也不錯,,,,,,,,
181,3,4,te payat lpgan,第四課,,,,,,,,
182,3,4,kmloh,收成了,,,,,,,,
183,3,4,Suyan: baqun kmut ramat ta la.,蘇漾：我們的菜可以收成了,,,,,,,,
184,3,4,Laping: maha nanu nerang nya?,拉賓：菜價如呵,,,,,,,,
185,3,4,Suyan: blaq ay!,蘇漾：很不錯喔,,,,,,,,
186,3,4,Laping: kutun mu ramat mu uyi la.,拉賓：我的菜也要砍了,,,,,,,,
187,3,4,Suyan: usa piyux klhun ta qutux kawas qani la.,蘇漾：今天會是豐收的一年,,,,,,,,
188,3,5,te magan lpgan,第五課,,,,,,,,
189,3,5,nanu siyan su qsinux,你喜歡的動物,,,,,,,,
190,3,5,"Suyan: Laping, nanu siyan su qsinux?",蘇漾：拉賓，你喜歡什麼動物？,,,,,,,,
191,3,5,Laping: hoyil mlabu siyan mu.,拉賓：我喜歡白色的狗,,,,,,,,
192,3,5,"Suyan: Yabung, siyan su hoyil mlabu?",蘇漾：雅夢，你喜歡白狗嗎？,,,,,,,,
193,3,5,"Yabung: ini mu siyay,",雅夢：不喜歡，,,,,,,,,
194,3,5,smoya cu mqatung hoyil.,我喜歡黑狗,,,,,,,,
195,3,6,te tuyu lpgan,第六課,,,,,,,,
196,3,6,hoyil mu,我的狗,,,,,,,,
197,3,6,Suyan: ini su ktali hoyil mu?,蘇漾：你有沒有看到我的小狗？,,,,,,,,
198,3,6,"Laping: wayan mu ktalan,",拉賓：我有看到，,,,,,,,,
199,3,6,wayan rayun yaba su.,被你爸爸帶走了,,,,,,,,
200,3,6,Suyan: wan nya rayun inu la?,蘇漾：帶到哪裡了？,,,,,,,,
201,3,6,Laping: hay wayan nya rayun qmalup la.,拉賓：好像帶去山上打獵了,,,,,,,,
202,3,7,te pitu lpgan,第七課,,,,,,,,
203,3,7,musa cu cisan qsya,我要去戲水,,,,,,,,
204,3,7,Suyan: wa! talagay kilux kayan coni.,蘇漾：哇！今天的天氣好熱喔！,,,,,,,,
205,3,7,Laping: uya! kilux calay!,拉賓：對呀！非常熱！,,,,,,,,
206,3,7,"Suyan: Silan, musa su inu kisa?",蘇漾：西浪，你待會要去哪裡？,,,,,,,,
207,3,7,Silan: musa cu qumah qmayahl.,西浪：我要去田你工作。,,,,,,,,
208,3,7,"Suyan: Laping, isu ya?",蘇漾：拉賓，你呢？,,,,,,,,
209,3,7,Laping: musa cu cisan gong Siyu.,拉賓：我要去溪底戲水。,,,,,,,,
210,3,8,te spat lpgan,第八課,,,,,,,,
211,3,8,nya cu kgalan la,我生病了,,,,,,,,
212,3,8,"Laping: Suyan, hata myuxi la?",拉賓：蘇漾，我們去跳舞。,,,,,,,,
213,3,8,Suyan: agay!,蘇漾：唉啊~~,,,,,,,,
214,3,8,Laping: nyan su hmcwa?,拉賓：妳怎麼了？,,,,,,,,
215,3,8,Suyan nyan mxan tunux mu.,蘇漾：我的頭很痛。,,,,,,,,
216,3,8,Laping: quti ktalan qenas su ay.,拉賓：你的臉色不太好看哦。,,,,,,,,
217,3,8,Suyan: uya! nyan cu kgalan.,蘇漾：對啊！我生病了。,,,,,,,,
218,3,9,te mqesu lpgan,第九課,,,,,,,,
219,3,9,Ima nyan mwah la?,誰來了？,,,,,,,,
220,3,9,Suyan: nahay haiy.,蘇漾：趕快！,,,,,,,,
221,3,9,Laping: nanu nyan su tqwohun?,拉賓：你在急什麼？,,,,,,,,
222,3,9,Suyan: musa cu muyax la.,蘇漾：我要回家了。,,,,,,,,
223,3,9,Laping: ima cyan maki muyax su?,拉賓：誰在你家？,,,,,,,,
224,3,9,Suyan: mama ru yata mu.,蘇漾：我的叔叔和嬸嬸。,,,,,,,,
225,3,9,Laping: hlga ta musa.,拉賓：那我們一起去。,,,,,,,,
226,3,10,te mpux lpgan,第十課,,,,,,,,
227,3,10,musa cu tayux kmgan,我要去看病,,,,,,,,
228,3,10,"Suyan: Laping, talagay bsyaq ini ta pktayux la,",蘇漾：拉賓，好久不見，,,,,,,,,
229,3,10,nyan smhong nbwas mu.,你好嗎？,,,,,,,,
230,3,10,"Laping: ini haw, nyan smhong nbwas mu",拉賓：沒有喔，我的肚子很不舒服，,,,,,,,,
231,3,10,musa cu tayux kmgan.,正要去看病。,,,,,,,,
232,3,10,"Suyan: han, nahay usa tayux kmgan.",蘇漾：喔！那就快去看病吧,,,,,,,,
233,3,10,"Laping: huway su, stnaq ta babaw nya la.",拉賓：謝謝你囉，那我們下次再聊。,,,,,,,,
234,3,11,te mpux-qutux lpgan,第十一課,,,,,,,,
235,3,11,mama ru yata mu,叔叔和嬸嬸,,,,,,,,
236,3,11,"mama mu ga Suyan．Pasang,",我的叔叔叫蘇漾．巴桑,,,,,,,,
237,3,11,"lokah calay smi rusa,",他很會放陷阱，,,,,,,,,
238,3,11,ru qniyat calay mtiyaw yaw na qmayah.,也很努力的工作。,,,,,,,,
239,3,11,"yata mu ga Laping．Moqu,",我的嬸嬸叫拉賓．某固,,,,,,,,
240,3,11,"baq calay tminun,",他很會編織，,,,,,,,,
241,3,11,ru qniyat calay mtiyaw yaw na muyax.,也很會理家。,,,,,,,,
242,3,12,te mpux saying lpgan,第十二課,,,,,,,,
243,3,12,kinbaqan naha,他們的專長,,,,,,,,
244,3,12,Suyan ru Pasang ga mlikuy calay na Tayal.,蘇漾和巴桑都是很厲害的泰雅男人。,,,,,,,,
245,3,12,"Suyan hiya ga,",蘇漾呢，,,,,,,,,
246,3,12,baq calay tminun qaya knlay na qwani ru kbalay lubuw.,很會編籐製品和口簧琴,,,,,,,,
247,3,12,"Pasang hiya ga,",而巴桑則是很會打獵，,,,,,,,,
248,3,12,baq calay mllta rgyax ru piyux calay cniriq nya qqsinux.,他獵到了很多的山產。,,,,,,,,
,4,1,1 lpgan,第一課,,,,,,,,
250,4,1,hata qmalup lo !,我們去打獵囉!,,,,,,,,
251,4,1,"Losin,blaq calay kayan coni qani uya!",婁幸，今天的天氣非常晴朗！對呀！,,,,,,,,
252,4,1,musa su inu kisa la?,你待會要去哪裡啊！,,,,,,,,
253,4,1,musa cu smi rusa hlahuya rgyax.,我要去山上放陷阱。,,,,,,,,
254,4,1,nanu rayun su?,你要帶什麼去呢？,,,,,,,,
255,4,1,snyux rusa ru qepit.,網繩和夾子。,,,,,,,,
256,4,1,nanu qqaya qaca?,那些東西是做什麼的？,,,,,,,,
257,4,1,qabax qaya qani ga baq ciriq qsinuxhan.,那些東西可以抓獵物。,,,,,,,,
258,4,1,baqun mu la.,哦！這樣我知道了。,,,,,,,,
259,4,2,2 lpgan,第二課,,,,,,,,
260,4,2,pngsa qsinux,獵物的分享,,,,,,,,
261,4,2,"cyunga tayal hiya ga,ini hmut musa qmalup.",泰雅族人是不隨便打獵的，,,,,,,,,
262,4,2,"siga maki sinqasan na ywaw ga,musa mglux qmalup qutux glux.",一定要等到有慶典時，才會組成一個組去打獵。,,,,,,,,
263,4,2,"ru gmalu utux laga,biqan ta nya biyok,bqanux,mit,para ru yungay.",在祖靈的眷顧下，才會有山豬、水鹿、山羌和猴子。,,,,,,,,
264,4,2,"spatun naha maniq qabax mcwahi,ki msqun myugi,mnbux qwaw,mwah sqqas ryax coni.",然後親戚會共同分享，然後一起跳舞和喝酒來慶祝這一天。,,,,,,,,
265,4,3,3 lpgan,第三課,,,,,,,,
266,4,3,psaniq na mlata,打獵的禁忌,,,,,,,,
267,4,3,"lagi:yutas,musa qmalup rgyax mlikuy ga maki nanu psaniq na ywaw.",孩子：爺爺，男人上山打獵有沒有什麼禁忌呢？,,,,,,,,
268,4,3,yutas:maki ay!,爺爺：有啊！,,,,,,,,
269,4,3,"siga mʼabi su gbyan ga blaq spi su ru ini su hmut smʼang kneril,blaq lungan uyi,",爺爺：一定要在晚上時有好夢，不要隨便罵老婆和保有顆善良的心，,,,,,,,,
270,4,3,"Si hmiriq su gaga qani laga,iyat su ggalu utux binheci la.",爺爺：如果違反這些規定，祖靈就不會護佑你了。,,,,,,,,
271,4,4,4 lpgan,第四課,,,,,,,,
272,4,4,ptyawun na kneril tayal cyunga,傳統泰雅婦女的工作,,,,,,,,
273,4,4,"yaki, cyunga kneril na tayal ga nanu ptyawun naha hiya?",奶奶，以前我們泰雅婦女都做什麼事？,,,,,,,,
274,4,4,"kneril hiya ga maki muyax, phapuy niqun ru mahoq lukus.cmapoh muyax ru mlahang llaqi uyi.",平常要做家事、煮飯、洗衣、打掃家裡和照顧小孩。,,,,,,,,
275,4,4,"masoq laga musa qmayah,mamu kʼman, muya ngahi, cehuy.",之後，還要到田裡除草、種地瓜、種芋頭。,,,,,,,,
276,4,4,"masoq kmloh laga,mwah tmami syam,pqwaw qwaw tayal ru tminun lukus uyi.",收成後，還要醃肉、釀小米酒及織布、做衣服。,,,,,,,,
277,4,5,5 lpgan,第五課,,,,,,,,
278,4,5,Ptyawun na kneril tayal mwani,現代泰雅婦女的工作,,,,,,,,
279,4,5,"yaki, nanu ptyawun kneril qalang ta mwani hiya?",奶奶，現在我們四季婦女都做什麼事？,,,,,,,,
280,4,5,"mtiyaw muyax ru mlahang llaqi,musa pqsya ru muya ramat,smi giryo,kmut ramat.",平常除了要做家事及照顧兒女，還要到田裡澆水、種菜、灑肥料、砍菜。,,,,,,,,
281,4,5,"qmisan laga,musa mamu bway khoniq uyi.",到冬天時還要去採樹的種子。,,,,,,,,
282,4,5,wa!talagay lokah ru qniyat kneril tayal.,哇！泰雅婦女真的是太認真又勤勞啊！,,,,,,,,
283,4,6,6 lpgan,第六課,,,,,,,,
284,4,6,baq tminun na Tayal,會編織的泰雅人,,,,,,,,
285,4,6,"Yaba,talagay blaq ktalan tninun takil qani!ima cninun takil qani.",爸爸，你的背簍看起來很精緻是誰做的呀!,,,,,,,,
286,4,6,"cninun na yutas su,baq calay tminun takil yutas.",這是你阿公幫我做的，他很會做背簍。,,,,,,,,
287,4,6,"Aba,sbaqi cu cikay!",爸爸，教教我嘛!,,,,,,,,
288,4,6,uya sbaqay misu,好呀，我會教你!,,,,,,,,
289,4,6,"ywaw na tminun qani ga,qabax llaqi tayal siga baq tminun ga,mlikuy na Tayal calay son naha.",這是一個泰雅男孩必須學會的傳統技藝哦，學會了才能被稱為真正的泰雅男人。,,,,,,,,
290,4,7,7 lpgan,第七課,,,,,,,,
291,4,7,ywaw na qmalup,狩獵的知識,,,,,,,,
292,4,7,"lagi;yaba,cyan su hmcwa?",孩子:爸爸，你在做什麼呀?,,,,,,,,
293,4,7,yaba:nyan cu kbalay snyux rusa.musa cu rgyax cugan.,爸爸:我在製作陷阱，我明天要上山打獵呀。,,,,,,,,
294,4,7,lagi:baq ciriq gsinux qabax qaya qani ga?,孩子:用這些東西就可以抓到動物了嗎?,,,,,,,,
295,4,7,yaba:ini ay.,爸爸:不是哦!,,,,,,,,
296,4,7,"yaba:siga baq su ktayux nwahan qsinux ru syan kya mrusa,",爸爸:你要先學會看各種動物的足跡，再將這些陷阱放到動物經過的地方，,,,,,,,,
297,4,7,"yaba:blaq lunngan su ga,mica baq ciriq qsunux.",有顆善良的心，就能獵到動物了喲!,,,,,,,,
298,4,7,"lagi:talagay kinlokah,musa cu gmlux isu babaw nya uyi.",孩子:你好厲害哦!下次我也要跟你去!,,,,,,,,
299,4,8,8 lpgan,第八課,,,,,,,,
300,4,8,ramat na rgyax,野菜,,,,,,,,
301,4,8,"Laping yaya,blaq calay sokan napuy su ramat coni.",拉嬪媽媽，你今天煮的菜好香阿!,,,,,,,,
302,4,8,hnapuy mu coni ga ini hmci mulu maniq.,我今天煮了平常吃不到的菜哦!,,,,,,,,
303,4,8,nanu ramat qaca ga?,有些什麼呢?,,,,,,,,
304,4,8,"maki kbakit,qulih,ayang yahux ru tana,maqaw ru ksyusan tmana.",有山蘇小魚、龍葵湯、刺蔥炒蛋、山胡椒炒高麗菜。,,,,,,,,
305,4,8,pyanga blaq calay sokan.uya haw!,怪不得聞起來這麼香。,,,,,,,,
306,4,8,ramat qani ga sinbilan ta nya yutas ru yaki cyunga.,這些蔬菜是以前爺爺奶奶留下來的。,,,,,,,,
307,4,9,9 lpgan,第九課,,,,,,,,
308,4,9,sgatu,過新年,,,,,,,,
309,4,9,"Watan:Batu,obih sgatu qalang ta la.",瓦旦:巴杜，再過幾天就是部落的新年了，,,,,,,,,
310,4,9,Watan:nanu cyan su alan yunbi nniqun?,你準備了哪些東西?,,,,,,,,
311,4,9,Batu:maki ay!,巴杜:有啊!,,,,,,,,
312,4,9,"Batu:baqun mu obih tehok sgatu qalang,",巴杜:我知道快過年了，,,,,,,,,
313,4,9,Batu:nwah cu qmalup rgyax la.,巴杜:所以在一個月前就跑到山上打獵呢!,,,,,,,,
314,4,9,Watan:akya piyux qsinux snku su.,瓦旦:那你的獵物應該很豐盛囉!,,,,,,,,
315,4,9,"Batu:maki biyok,mit,para,ru yapit.cyan mu tmmyan kruma.",巴杜:有山豬、山羊、山羌和飛鼠，,,,,,,,,
316,4,9,Batu:cyan mu tmmyan kruma.,巴杜:我把部份獵物做成醃肉呢。,,,,,,,,
317,4,9,"Watan:talagay blaq,mwah cu cisan muyux su sgatu ki.",瓦旦:真好。我過年時可以到你家一起享用嗎?,,,,,,,,
318,4,9,"Batu:uya ga,aray qabax lpyung su ru rangi,mwah ta msqun maniq.",巴杜:好啊，帶著你的親戚和朋友一起來享用。,,,,,,,,
319,4,10,10 lpgan,第十課,,,,,,,,
320,4,10,qutux qeray trakis,一粒小米,,,,,,,,
321,4,10,"cyunga hiya ga qutux qeray trakis ga,",過去只要一粒小米，,,,,,,,,
322,4,10,thoyay phapuy qutux pi’ung trakis.,就可以煮一鍋飯。,,,,,,,,
323,4,10,"nanu mlikuy tayal musa qmalup ,",因此，泰雅男生去打獵,,,,,,,,
324,4,10,"nanak qutux bengan trakis lga,",只要帶一把小米，,,,,,,,,
325,4,10,thoyay mqyanux maki rgyax la.,就可以在山上生活了。,,,,,,,,
326,4,10,"maki qutux mnguciq na cquliq,",有次有個啞巴，,,,,,,,,
327,4,10,saying pyatu mami trakis puyan nya.,用了兩碗小米下鍋，,,,,,,,,
328,4,10,"ini kbsyaq lga,",不久過後，,,,,,,,,
329,,,nyan masoq mtukun mami trakis la!,煮熟的小米都滿鍋了。,,,,,,,,
330,4,10,mami trakis qani ga wayan mqhniq mlaka qabax la!,這些小米飯全都變成小鳥飛走了！,,,,,,,,
331,4,11,11 lpgan,第十一課,,,,,,,,
332,4,11,lpgan qqya na tayal,泰雅文物簡介,,,,,,,,
333,4,11,"cyunga binheci tayal hiya ga,",以前我們泰雅的祖先,,,,,,,,
334,4,11,baq calay kbalay ana nanu qqaya.,真的很會製作各樣的器物,,,,,,,,
335,4,11,"pisan takil,pala,tokan,qqaya na tminun,",像是背簍、苧麻布、背籃、織布機件，,,,,,,,,
336,4,11,"ru kbalay muyax,khu,r’anan ta khoniq,lubax,bneloq,lalaw ru payah…uyi.",也會製作房子、穀倉、瞭望台、口簧琴、弓箭、馘首刀、小鍬...等，,,,,,,,,
337,4,11,qani qa ptyawun ita tayal cyunga.,這些都是以前泰雅人做工使用的東西。,,,,,,,,
338,4,11,mwani laga blaq calay qnxan ta la!,現今我們的生活太好了，,,,,,,,,
339,4,11,"ana ta musa qmayax ga,maki glgan ta toruy la!",儘管我們去田裡工作都有交通工具可以搭乘。,,,,,,,,
340,4,11,"ana maha blaq qnxan ta mwani,",雖然說我們現在的生活很好，,,,,,,,,
341,4,11,iyat ta calay kngyun kinbaqan sinnbil ta nya binheci ta qani.,我們真的不要忘記我們祖先留下來的智慧，,,,,,,,,
342,4,11,ana su knwan krryax syun ta inlungan.,你不管何時何日都要放在心裡。,,,,,,,,
343,4,12,12 lpgan,第十二課,,,,,,,,
344,4,12,Ywaw na mrkyas,成年紀事,,,,,,,,
345,4,12,"cyungan qnxan na tayal,piyux calay gaga glgun ta.",從前泰雅族的生活有非常多的傳統習俗要遵守，,,,,,,,,
346,4,12,"anan nanu ywaw ga,ini ta hmci hmiriq,",不論哪一條都不可以隨意破壞，,,,,,,,,
347,4,12,"hmiriq su gaga qani laga,phogun su naha la.",倘若我們破壞gaga，我們將會受到懲罰。,,,,,,,,
348,4,12,"ywaw na ptasan qani ga,",紋面的習俗是如此，,,,,,,,,
349,4,12,siga wayan su tehok cinpngan na ptyawun mlikuy ru kneril qani.,男生和女生必須到了一定的年齡，,,,,,,,,
350,4,12,"mlikuy ga baq musa qmalup rgyax ru muyax mʼabi hlahuy,ki tminun tokan.",且男生必須能外出打獵及獨自在山野中生活還要能夠製作背籃；,,,,,,,,
351,4,12,"kneril hiya ga,siga baq mtiywaw muyax ru tminun pala ki mqumah,",女生必須能夠處理家務及織布和耕種。,,,,,,,,
352,4,12,qani qa mlikuy ru kneril tayal son naha.,這樣才稱為真正的泰雅男人及真正的泰雅女人，也才有資格被紋面。,,,,,,,,
353,4,12,mlikuy ga ptasan naha qru ki qabay.,男人通常被紋在額頭及下巴；,,,,,,,,
354,4,12,kneril ga ptasan naha tocin ki bih na nqwaq.,女人通常紋在臉頰及嘴巴旁邊。,,,,,,,,
355,4,12,qani qa gaga na matas.,這就是我們泰雅族人紋面的習俗。,,,,,,,,
356,5,1,1 lpgan,第一課,,,,,,,,
357,5,1,yaki mu,我的奶奶,,,,,,,,
358,5,1,yaki mu ga Yabung Wilang.,我的奶奶名字叫做「雅夢．偉浪」。,,,,,,,,
359,5,1,blaq lungan nya yaki mu.,我奶奶他心地很好，,,,,,,,,
360,5,1,"ini hmut smʼang cquliq,",她不會隨便罵人，,,,,,,,,
361,5,1,ini hmut tmyaqil cquliq uyi.,她也不會隨便得罪人。,,,,,,,,
362,5,1,"nanu mica,inlungun mu yaki mu calay – Yabung.",因此，我很懷念我的奶奶 – 雅夢。,,,,,,,,
363,5,2,2 lpgan,第二課,,,,,,,,
364,5,2,yaba mu,我的爸爸,,,,,,,,
365,5,2,Losin Sita yaba mu.,我的爸爸叫做「婁幸·喜大」。,,,,,,,,
366,5,2,yaba mu ga qniyat mtiyaw qmayah.,我的爸爸每天都很認真的在田裡工作，,,,,,,,,
367,5,2,piyux ramat cyan nya pmiyon qmayah Mnoyan.,他在四季平台 – 馬諾園種了許多蔬菜。,,,,,,,,
368,5,2,yaba mu ga lokah musa smi rusa hlahuy kya uyi.,我的爸爸也喜歡到山上放陷阱。,,,,,,,,
369,5,2,piyux cniriqnya qsinux.,他抓了很多的動物。,,,,,,,,
370,5,2,mqas cami qabax laqi.,我們這些孩子都很開心，,,,,,,,,
371,5,2,nanu mica yaba mu ga qniyat calay na cquliq tayal.,所以我爸爸是個很勤勞的泰雅人。,,,,,,,,
372,5,3,3 lpgan,第三課,,,,,,,,
373,5,3,qalang Skikun,四季部落,,,,,,,,
374,5,3,"qalang Skikun qani ga betunux calay na kki’an,",四季部落是一個美麗的地方，,,,,,,,,
375,5,3,piyux gong nya ru khoniq nya.,有很多溪和樹木。,,,,,,,,
376,5,3,gong qalang myan ga piyux qulih nya.,四季部落的溪水有很多魚，,,,,,,,,
377,5,3,"ana qmayah ga piyux calay benux nya,",就連旱田也很平坦，,,,,,,,,
378,5,3,nyan muya ramat ru bway na khoniq.,種植很多菜和水果，,,,,,,,,
379,5,3,qniyat calay qalang myan.,村民都很勤勞，,,,,,,,,
380,5,3,"qalang myan ga nyan sintyugan mqasux qalang iyaik, cka, cʼux.",我們部落分成三個部落：下部落、中部落、上部落。,,,,,,,,
381,5,3,msblaq calay qabax cquliq qalang myan.,我們部落的人都相處的很和諧。,,,,,,,,
382,5,4,4 lpgan,第四課,,,,,,,,
383,5,4,bcilung Mllwax,加羅湖,,,,,,,,
384,5,4,"babaw rgyax qalang myan, maki qutux bcilung,",我們部落的山上處有一座湖，,,,,,,,,
385,5,4,lalu nya ga bcilung Mllwax.,它的名字叫加羅湖。,,,,,,,,
386,5,4,"bcilung qani ga,qes na qmalup tayal cyunga,ini hmut miyup laga,phogun su naha la!",加羅湖是以前打獵的界線，不可以隨便越過。一越過就會被處罰。,,,,,,,,
387,5,4,"bcilung qani uyi ga,betunux calay ktalan rinkyasan nya.",加羅湖非常漂亮，,,,,,,,,
388,5,4,"piyux khoniq nya ru kʼman uyi,",有很多樹和草,,,,,,,,
389,5,4,"mwani laga,piyux ccquliq mwah cisan kya,",現今很多遊客到那兒玩，,,,,,,,,
390,5,4,blaq calayqalang myan la.,我們的部落太好了。,,,,,,,,
391,5,5,5 lpgan,第五課,,,,,,,,
392,5,5,Cloxun,支烙混,,,,,,,,
393,5,5,"qalang Skikun maki qutux qmayah, lalu nya ga Cloxun.",四季部落下面，有個地方叫支烙混。,,,,,,,,
394,5,5,"Cloxun qani hiya ga,",支烙混這個地方,,,,,,,,
395,5,5,"maki qutux tyaba btunux ru utux cipaq btunux cyan smbis kya,",有一個大石頭和一個小石頭作伴，,,,,,,,,
396,,5,lalu nya ga btunux qa qutux tnuxan.,叫做夫妻石。,,,,,,,,
397,5,5,"qalang Skikun cyunga,",過去的四季部落，,,,,,,,,
398,5,5,"musa smiye kneril ga,",向女方提親的時候，,,,,,,,,
399,5,5,"ini swan yaba yaya nya ga,",若她的父母親不同意時，,,,,,,,,
400,5,5,spturing naha saying btunux qani maha:,就會用手指著這兩個石頭說:,,,,,,,,
401,5,5,hyayun mamu lmeliq btunux qani ga swalun cimu msqun.,若你們可以抬起這個石頭我就答應你們結婚。,,,,,,,,
402,5,6,6 lpgan,第六課,,,,,,,,
403,5,6,hongu Pisuy,碧水橋,,,,,,,,
404,5,6,"yaki, talagay blaq ktalan hongu qani, nanu lalu nya?",奶奶，這座橋看你來真漂亮，它的名字是什麼？,,,,,,,,
405,5,6,lalu nya ga hongu Pisuy.,這座橋的名字是碧水橋。,,,,,,,,
406,5,6,"cyunga ryaniq basu qani ga, knalay na hetay thelu,",從前這條巴士走的公路是外省老兵做的，,,,,,,,,
407,5,6,"maki qutux mrhuw hetay,",有一位軍官，,,,,,,,,
408,5,6,"ktalan nya qutux krakis na qalang Skikun,",看到四季部落的一位女生，,,,,,,,,
409,5,6,Pisuy lalu nya。,她名叫碧水。,,,,,,,,
410,5,6,betunux calay rinkyasan nya.,她的臉蛋非常漂亮。,,,,,,,,
411,5,6,"ktalay nya hetay na thelu lokah calay kbalay hongu,",她看到軍官很努力的造橋,,,,,,,,
412,5,6,"Nanu micaymaki inlungan kneril calayani, magan qsya pbugan nya hetay gani.",因此這女生很有心的取水給他喝。,,,,,,,,
413,5,6,"mqas inlungan mrhuw hetay,",軍官心裡很喜樂，,,,,,,,,
414,5,,mica qa sbiru nya lalu ni Pisuy qa hongu qani.,於是將這座橋命名為碧水橋。,,,,,,,,
415,5,7,7 lpgan,第七課,,,,,,,,
416,5,7,Mnoyan,馬諾園,,,,,,,,
417,5,7,"Lagiy:yutas cyan ta qmahan qmayah mnoyan qani ga, maki sinbilan ke na binheci?",孩子：爺爺，我們四季部落的菜園 – 馬諾園它有歷史故事嗎？,,,,,,,,
418,5,7,Yutas: maki ay!,爺爺：有啊！日據時代原本是樂水部落的祖先居住在這裡。,,,,,,,,
419,5,7,kmayanYutas:,爺爺說,,,,,,,,
420,5,7,"cyunga Mnoyan qani ga kni’an na qalang Banun,",過去馬諾園是樂水部落居住的地方，,,,,,,,,
421,5,7,"Ipun cyunga mlahang Taywan qani,",日本人統治台灣的時候，,,,,,,,,
422,5,7,"mciriq tayal ru hetay Ipun,",日本軍和泰雅族戰爭，,,,,,,,,
423,5,7,"baqaw ta baqun nya myuhum qa tayal,",也許泰雅族太勇猛，,,,,,,,,
424,5,7,"qsya niqun tayal lga, syan nya iyu la,",泰雅族的飲水被他們放毒藥了，,,,,,,,,
425,5,7,"ru ngyut mnuqil cquliq qalang mnoyan la ru musa hkangi xqayus na kki’an naha,",馬諾園部落的人相繼死亡，之後他們尋找新的住處。,,,,,,,,
426,5,7,"mica qa cyan maki qalang banun mwani naha, ru nanu mica maki ptyawun ta qmayah la.",所以他們現今居住在樂水部落，因此我們就有旱田可耕作了。,,,,,,,,
427,5,8,8 lpgan,第八課,,,,,,,,
428,5,8,bway na khoniq,樹上的果子,,,,,,,,
429,5,8,"muyax myan ga piyux calay cyan myan pmiyon kaway,",我家種了好幾棵的李子樹，,,,,,,,,
430,5,8,"siyan mu calay maniq, bway kaway qani ga, tehok ryax bway na kaway laga,",我很喜歡吃李子。每當我家裡收成的時候，,,,,,,,,
431,5,8,"yaba mu suqun nya qmasux lpyung qabax bway na kaway,",我爸爸將所有的李子分給親朋好友們，,,,,,,,,
432,5,8,ana lpyung ga mqas calay lungan naha maniq.,每一位朋友他們都吃得很開心。,,,,,,,,
433,5,8,"kmayan lpyung maha,",朋友們都說:,,,,,,,,
434,5,8,blaq calay lungan yaba mu qani ru mhway lungan nya uyi.,你爸爸的心地真好也很慷慨。,,,,,,,,
435,5,9,9 lpgan,第九課,,,,,,,,
436,5,9,htgan na ali,春筍,,,,,,,,
437,5,9,"galang myan qani ga, tehok tmangux ryax na kayan lga, piyux ali ruma mhtux.",部落裡每到了春天，竹林裡就會冒出許多的竹筍。,,,,,,,,
438,5,9,"qabax qalang ga, msqun musa tmʼali qabax naha, memaw ini suqi maniq ali nya, ru tbesun naha kruma uyi,",村民都會去採收，多到吃不完。有些也拿來賣。,,,,,,,,
439,5,9,"siyan mu calay ryax na tmangux,abax qani, ini kbaq mgiyaw nniqun.",我真的很喜歡春天，食物都不會缺少。,,,,,,,,
440,5,10,10 lpgan,第十課,,,,,,,,
441,5,10,muya pagay,種稻,,,,,,,,
442,5,10,"nniqun tayal cyunga hiya ga ngahi,cehuy, qusaw ru mami trakis,",從前，原住民的食物有甘藷、芋頭、樹薯和小米，,,,,,,,,
443,5,10,qabax qani qa piyang nniqun tayal.,這些都是泰雅族人的主要食物。,,,,,,,,
444,5,10,"kya qa qniyat ru lokah mqumah ga,",若勤奮努力工作，,,,,,,,,
445,5,10,"thoyay mulu niqun,",才能夠有豐富的飲食，,,,,,,,,
446,5,10,ru rmanga qutux muyax.,餵飽一家人。,,,,,,,,
447,5,10,"garing klhangan ta nya Lpun laga,",當日本人統治我們的時候，,,,,,,,,
448,5,10,"naha mwah psbaq muya pagay,",他們教我們種稻，,,,,,,,,
449,5,10,ru sbaqan camimusa cmlaq claqan uyi.,也教我們開墾田地。,,,,,,,,
450,5,10,"claqan qani ga cyan maki qciyap na pwasan biru,",水田的位置是在學校的前面。,,,,,,,,
451,5,10,"baqaw ta tltu hayi kayan na qalang qani,",不知道是不是因為部落的氣候太冷，,,,,,,,,
452,5,10,ana pinmuya pagay ga ini hayi rkyas.,連稻米都不容易生長。,,,,,,,,
453,5,10,"tlaka qa kayan laga,",下雪的時候，,,,,,,,,
454,5,10,masoq mkiyay qa pinmuya naha uyi la.,所種植的作物也都枯萎了。,,,,,,,,
455,5,10,mica qa hngawun naha ywaw na pagay qani la.,因此部落中的族人就放棄種植稻米了。,,,,,,,,
456,5,11,11 lpgan,第十一課,,,,,,,,
457,5,11,qnxan tayal ki ywaw sitake,香菇與泰雅生活,,,,,,,,
458,5,11,"qnxan na tayal cyunga,",昔日泰雅的生活，,,,,,,,,
459,5,11,"baqun ta nyan ngyut khmay qa cquliq,",我們知道人群慢慢眾多，,,,,,,,,
460,5,11,ana qa muyax ga ini hayi tnaq kki’an.,連家屋都不夠住了。,,,,,,,,
461,5,11,pqmahan qmayah uyi ga mtnaq kya ini tnaq,連農作物的耕種地也一樣不夠。,,,,,,,,
462,5,11,ana ga ini calay koyay ru qniyat mtiywaw qa ita tayal.,但是我們泰雅人不會覺得累，勤勞的工作。,,,,,,,,
463,5,11,"kya pisa kawas wayan,",不知道幾年過去，,,,,,,,,
464,5,11,"nyan tgarin muya sitake qa qalang qani la,",我們的部落開始在種香菇了，,,,,,,,,
465,5,11,nanu hiya qa wan thoyay pkblaq hayi qnxan ita tayal.,就是因為種植香菇我們的生活變好了。,,,,,,,,
466,5,11,baqun naha piyux sthan na sitake qani .,他們知道種香菇很有錢賺。,,,,,,,,
467,5,11,"ru khmay cquliq muya laga,",很多人種的時候，,,,,,,,,
468,5,11,garin kya laga wan si hotaw kya qabax nerang sitake qani la.,從此以後香菇的價錢就下降了。,,,,,,,,
469,5,12,12 lpgan,第十二課,,,,,,,,
470,5,12,khu na tayal,泰雅穀倉,,,,,,,,
471,5,12,"syax pqwasan biru myan qani ga maki qutux khu,",我們學校的操場旁邊有一座穀倉，,,,,,,,,
472,5,12,"piyux calay seto kyalun naha sesiy maha, sesiy nanu ywaw na khu qani hiya?",很多學生詢問老師說：「穀倉是用來做什麼的阿？」,,,,,,,,
473,5,12,"kmayan sesiy maha, khu qani ga skwan qqaya na tayal.",老師說：「泰雅穀倉是我們祖先用來保存食物用的。」,,,,,,,,
474,5,12,"kmayan loyi sesiy maha,",老師又說，,,,,,,,,
475,5,12,"tayal cyunga blaq calay tunux naha,",過去泰雅族人很有智慧，,,,,,,,,
476,5,12,"qutux qutux cka kakay na khu, nyan cbun qutux glabang na khoniq ,",每一座倉庫的支柱都放置寬大的木頭做柱子，,,,,,,,,
477,5,12,khoniq qani nyan ssyan lcing qlangan mawh qmalang qolit maniq trakis.,柱子都放檔鼠板，防止老鼠來吃小米。,,,,,,,,
478,5,12,"son cani ktayux kinbaqan tunux na binheci na tayal qani ga,iyat calay hnasun kinbaqan naha,",如此看來這泰雅祖先的智慧是無法超越的，,,,,,,,,
479,5,12,"syanay ta inlungan ru tkbaqay ta kinbaqan naha, ita qa laqi kinbahan.",我們把它放在心上，所有泰雅子子孫孫我們一起來學習他們的智慧。,,,,,,,,
480,6,1,1 lpgan,第一課,,,,,,,,
481,6,1,Lkotas ta Tmarung,我們的祖先德馬龍,,,,,,,,
482,6,1,"Tmarung qani ga,hiya qsu maki qalang skikun,",德馬龍這個人是最早到四季部落的人，,,,,,,,,
483,6,1,"maki qutux ryax,rmra kya quri cqabu maha,",有一天他在思源啞口上看說著，,,,,,,,,
484,6,1,"talagay glabang llyung qani,rayung nya qabax glux nya,",哇！這條溪可真寬敞，,,,,,,,,
485,6,1,"musa mkura kya qalang mnoyan,",於是就帶著跟隨他的人，前往瑪諾園部落。,,,,,,,,
486,6,1,"tehok kya lga,nyan rema kiʼan cquliq na mnoyan la,",到那裡了以後，瑪諾園部落早就已經有人居住了，,,,,,,,,
487,6,1,"ttun mrhuw na mnoyan kya rgyax mqeru,",經由瑪諾園部落的頭目指引到門給菈的山裡居住，,,,,,,,,
488,6,1,musa muya trakis ru banang kya.,在那裡種著小米以及高粱等作物，,,,,,,,,
489,6,1,ini kbsyaq ryax laga mwah mkura qalang skikun qani la!,沒多久他們又前往到四季部落來。,,,,,,,,
490,6,1,"Ita qalang skikun qani ga,",我們這四季部落，,,,,,,,,
491,6,1,"glux ta ubuy ta na lkotas tmarung,",我們同樣都是德馬龍的後代。,,,,,,,,
492,6,1,"hiya qani ga,wayan nya skahul kinbaqan nya ru kinlokah nya.",他是從他的智慧和他的力量，,,,,,,,,
493,6,1,mwah bhoyax tmninun na ita nyan maki qalang skikun qani.,來延續我們四季部落的生命。,,,,,,,,
494,6,2,2 lpgan,第二課,,,,,,,,
495,6,2,Phgup na cquliq,巫醫,,,,,,,,
496,6,2,"Cyuga qalang tayal hiya,",以前在傳統泰雅部落裡面，,,,,,,,,
497,6,2,"kgalan ta ga musa ta hkangi phgup na cquliq,",生病的人可以找巫醫來治療自己所有的病痛。,,,,,,,,
498,6,2,"phgup na cquliq qani hiya ga,",傳統的巫醫，,,,,,,,,
499,6,2,"baq lama smsun qqaya, syan naha yubing na kga,",都會準備一些醫術道具並放在袋子裡，,,,,,,,,
500,6,2,"yubing qani ga yupun naha kya lilang, bnkuy na lkus,cryanan ru bwax,",袋子裡有菖蒲跟、箭竹管、鉛球跟米等，,,,,,,,,
501,6,2,"qani qa qqaya na phgup,",這都是巫醫的醫療用具。,,,,,,,,
502,6,2,"iyat maha ana mʼima ga, thoyay maha cqani mtiyaw,",不是所有的巫醫都是勝任這個工作，,,,,,,,,
503,6,2,yaqa qenah tyaba rngu ga syanan naha lungan.,能力越高的人才會獲得信任。,,,,,,,,
504,6,2,"qalang myanmwani laga, uka qa nyan maha caqni mtiyaw la.",部落已經沒有人會以巫醫來治病了，,,,,,,,,
505,6,2,"mwani smhong kgalan laga, musa pcusa kya qalang hogan la.",現在一有病痛就會到山下的醫院去治療。,,,,,,,,
506,6,3,3 lpgan,第三課,,,,,,,,
507,6,3,Snhyan na tayal,泰雅的信仰,,,,,,,,
508,6,3,"Cyunga Tayal hiya ga, si squtux gaga inlungan naha,",早期泰雅族人只有一個中心思想在心中，,,,,,,,,
509,6,3,"mhmut su mqyanux ru ini su pnbaq ga,",你若隨便的過日子或不遵守規範，,,,,,,,,
510,6,3,"baq smʼang qa bnheci maha uka gaga su,",會被長輩們指責你沒有規矩，,,,,,,,,
511,6,3,"phogun su utuxbinheci la,",並且遭受祖靈的懲罰。,,,,,,,,
512,6,3,"ita tayal mnuqil ta babaw nya ga,",我們泰雅族人往生後，,,,,,,,,
513,6,3,"musa ta kya qalang tuxan qabax tmninun ta maha,",都會到靈界接受審判，,,,,,,,,
514,6,3,blaq tmninun ga ini kgali ru mlʼux mqyanux.,遵守祖訓的人，不會生定且延年益壽。,,,,,,,,
515,6,3,"mwani qani laga maki saying ini ptnaq na kyohak nyan maki qalang tayal la,",現在的生活我們有二種不同的教派在我們泰雅的部落，,,,,,,,,
516,6,3,"qutux ga tensing kyo qutux ga cyoro kyokay,",一個是天主教會，一個是基督場老教會，,,,,,,,,
517,6,3,"ana ini ptnaq snhyan maki qalang qani,",雖然信仰不同，但都是在我們部落裡，,,,,,,,,
518,6,3,"ana ga qutux nanak nyan cngusun,",我們還堅持一種信念，,,,,,,,,
519,6,3,"nyan kmayan maha laxiy mhmut mqyanux ru kkuriq qqaya na cquliq,",信仰告訴我們不要隨便過生活或是偷別人的東西，,,,,,,,,
520,6,3,baq su mqynux laga klhangun ta nya utux binheci krryax.,祖靈才會護佑懂得尊重及照顧自己。,,,,,,,,
521,6,4,4 lpgan,第四課,,,,,,,,
522,6,4,Qalang na yulung,雲霧的故鄉,,,,,,,,
523,6,4,"Qalang skikun qani ga, hmcwa cyu son skikun qalang qani,",四季部落之所以名為四季，,,,,,,,,
524,6,4,"maki te payat binkgan kayal nya,",是因為氣候分明。,,,,,,,,
525,6,4,"ktalan ta nyan n-gyut hiyaq kayan laga, nyan tehok ryax na hoqan abax ki qmisan la,",在秋冬之際，,,,,,,,,
526,6,4,"kahun cami hogan qmuyit toruy mwah mkura qalang rgyax,",當我們開著車子由山下往上開，,,,,,,,,
527,6,4,"obih tehok qalang myan laga,",接近部落時，,,,,,,,,
528,6,4,"garin cami miyup yulung la,",就會慢慢地走進雲霧裡，被雲霧包圍著。,,,,,,,,
529,6,4,"kuruma piyux yulung nya ga,",當霧濃時，,,,,,,,,
530,6,4,"memaw ini baqi ktayux ryaniq nya,",連馬路都看不清楚，,,,,,,,,
531,6,4,"ana toruy uyi ga ini kbaq helax qmuyit,",就連車子也無法開的太快所以久而久之，,,,,,,,,
532,6,4,"mica skikun qani ga, qalang yulung son naha.",大家就漸漸的形容四季是雲霧的故鄉。,,,,,,,,
533,6,5,5 lpgan,第五課,,,,,,,,
534,6,5,Tgtux,地震,,,,,,,,
535,6,5,"Taywang qani ga piyux calay tgtux nya,",台灣是個地震很多的地方，,,,,,,,,
536,6,5,ana aqlang skikun uyi ga mtnaq kya.,四季也是一樣。,,,,,,,,
537,6,5,"uwah na tgtux qani ga,",當地震來的時候，,,,,,,,,
538,6,5,"ini baqi ʼwahan nya,",不知道何時來，,,,,,,,,
539,6,5,"si pnkux mwah, ru memaw miyuy qa roq,",會突然地來，使大地非常的搖動。,,,,,,,,
540,6,5,"ana muyax ru hongu ga masoq mtakuy,",連家屋和橋都倒塌，,,,,,,,,
541,6,5,"kya pisa kawas wayal, qalang nantow qani hopa calay qa tgtux nya,",就好像近幾年過去，南投發生大地震，,,,,,,,,
542,6,5,piyux calay wayan mnuqil cquliq ru qmayah wayan troqun.,很多人死掉，田地下陷被掩埋。,,,,,,,,
543,6,5,"mwani qani laga, pnbaq ta nama inlungan ta,",現在為了減輕傷亡，,,,,,,,,
544,6,5,"baqun ta nyan tgtux roq qani laga,",當地震發生的時候，,,,,,,,,
545,6,5,"helax ta musa tlqeng glabang na kkiʼan,",我們很快地到空曠地躲避，,,,,,,,,
546,6,5,"nway cipaq thriqun muyax ta, ru hinqilan na cquliq.",希望我們的家和傷亡人數減少。,,,,,,,,
547,6,6,6 lpgan,第六課,,,,,,,,
548,6,6,Behuy,颱風,,,,,,,,
549,6,6,"tehok ryax na ʼbaxan ki ryax hoqan abax qani ga,",在夏、秋二季，,,,,,,,,
550,6,6,piyux calay behuy mwah miyup Taywang.,颱風常常侵襲台灣。,,,,,,,,
551,6,6,"mwah behuy qani ga,",每回遇到颱風，,,,,,,,,
552,6,6,"ana inu qalang ga, hopa qwalax ru tyaba qsya nya,",山上的雨通常來的又大又急，,,,,,,,,
553,6,6,"ana ryaniq uyi ga,nyan masoq sqyamay ru tyaba hnway nya,",除了造成道路坍方及土石流，,,,,,,,,
554,6,6,"ana renki uyi ga, ini pilax.",就連日常必須的電燈也會斷電。,,,,,,,,
555,6,6,"qabax qmyah ru pinnuya ga, suqun nya hmiriq,",村民的田園及辛苦種植的農作物都會被沖毀，,,,,,,,,
556,6,6,ru ini cami qbaq musa mqwas biru uyi.,我們也因此不能到學校上學。,,,,,,,,
557,6,6,"ita qa qalang skikun qani,",所以我們四季部落，,,,,,,,,
558,6,6,"uwah na behuy qani ga,",在颱風來襲之前，,,,,,,,,
559,6,6,"nama ta smku nniqun,",會多準備一些糧食，,,,,,,,,
560,6,6,nway ta ini prpuyt qnxan ta.,讓我們生活免於匱乏。,,,,,,,,
561,6,7,7 lpgan,第七課,,,,,,,,
562,6,7,Gong Siyu,四重溪,,,,,,,,
563,6,7,"Gong Siyu qani ga,",我們部落的四重溪，,,,,,,,,
564,6,7,cyunga piyux calay qulih nya maki qanux、mroyu、qtapaq ru tlabi ki walux.,過去在這條溪中有許多魚，如苦花、粗壁魚、扁壁魚、細鰻和粗鰻魚。,,,,,,,,
565,6,7,"qalang skikun cyunga ini hmut musa tmuba qulih,",以前四季部落的人們不會隨便去溪裡毒魚，,,,,,,,,
566,6,7,"mhmut su musa tmuba laga phogun qalang,",當你隨便去毒魚時你會被部落懲罰。,,,,,,,,
567,6,7,"siki musa tmuba qulih ga,",假如要去毒魚之前，,,,,,,,,
568,6,7,"nmon naha musa kinyaya gong siyu qani ha,",他們會先去四重溪觀察溪中的魚。,,,,,,,,
569,6,7,"nyan piyux qa qulih ga,",若溪中的魚很多時，,,,,,,,,
570,6,7,"msqun mkayal qa beheci maha,",部落的耆老們一起商談，,,,,,,,,
571,6,7,salay ta tmuba qa gong qani la.,我們一起用毒藤到溪裡去毒魚。,,,,,,,,
572,6,7,"qabax cqulih qalang msqun maray tara ru tokan ki takil,",這時候所有的族人帶著魚網、男背簍和女背簍。,,,,,,,,
573,6,7,"nyan mamaw ini suqi mamu qulih,",抓魚時魚太多撿不完。,,,,,,,,
574,6,7,"masoq laga,",結束之後，,,,,,,,,
575,6,7,"msqun maniq ru mnbux qwaw kya qabax naha,",所有族人在溪邊一起享用和喝酒。,,,,,,,,
576,6,7,ru rayun naha muyax kruma thay qulih la.,剩下吃不完的魚就帶回家了。,,,,,,,,
577,6,8,8 lpgan,第八課,,,,,,,,
578,6,8,ʼbyan na lpyung,民宿,,,,,,,,
579,6,8,"Mwani qani helax calay mʼiyux qa qnxan,",現今部落生活型態變了,,,,,,,,
580,6,8,"ana lungan na qalang ga , nyan mʼiyux uyi la.",連部落的想法也改變了,,,,,,,,
581,6,8,"ana kahul nʼinu na lpyung ki rangi,",不管從哪裡來的親朋好友，,,,,,,,,
582,,,"mwah msqun mcisan qalang uyi la,",都會到部落裡面休閒、旅遊。,,,,,,,,
583,6,8,"baha hmcwa piyux calay halan nya mcisan ki mhngaw,",因為這裡有許多可以休閒和遊玩的地方，,,,,,,,,
584,6,8,"maki halan thway hkhani na ryaniq, ru hongun sangan ki musa cisan qsya na gong siyu.",有四季步道、四季吊橋和四重溪可以在溪邊玩水。,,,,,,,,
585,6,8,"gbyan laga uka ʼbyan na lpyung,",晚上時親朋好友沒有地方住宿，,,,,,,,,
586,6,8,"nanu mwani laga,",所以現在，,,,,,,,,
587,6,8,nyan garin kbalay ʼbyan na lpyung qalang qani la.,開始推動民宿讓親朋好友住宿。,,,,,,,,
588,6,8,nway aki khmay lpyung mwah cisan qalang ta.,希望來部落的遊客越來越多。,,,,,,,,
589,6,9,9 lpgan,第九課,,,,,,,,
590,6,9,Mamu bway khoniq,採樹種,,,,,,,,
591,6,9,"Tehok ryax na qmisan laga,",冬天來臨時，,,,,,,,,
592,6,9,"mhngaw muya ramat qalang qani la,",部落開始休耕了。,,,,,,,,
593,6,9,"musa hkangi ptyawun binah na qalang,",族人會到另外一個地方找工作。,,,,,,,,
594,6,9,musa msqun mamu bway khoniq kya qalang Taycyu ken.,他們到台中縣從事採樹種的工作。,,,,,,,,
595,6,9,"mamu bway qani ga, iyat blaq na ywaw ptyawun,",採樹種不是一件很簡單的工作。,,,,,,,,
596,6,9,"mqala su mtiywaw laga, baq su mulu ywaw la,",假如你工作不專心很容易出事。,,,,,,,,
597,6,9,"mlikuy ga cmqe qara khoniq,",男人專門撿樹枝，,,,,,,,,
598,6,9,"kneril ga lmamu bway khoniq naha hiya,",女人則負責撿拾及剝種子。,,,,,,,,
599,6,9,"gbyan laga mwah mhngaw saliq naha la,",晚上時他們就回到工寮休息。,,,,,,,,
600,6,9,ru masoq maniq kgabi laga si abi naha la.,他們吃完晚餐後就休息睡覺了。,,,,,,,,
601,6,9,"nyan qmehul mtiywaw rranga naha llaqi,",族人辛苦煎熬的工作都是為了養育孩子和生活。,,,,,,,,
602,6,9,"masoq mamu bway laga,",採種子結束以後，,,,,,,,,
603,6,9,"mwah spyut muyax la, ru mtiyawa cukaw naha smgatu qutux kawas qani la.",他們回到家裡整理並且準備過年時要用的東西。,,,,,,,,
604,6,10,10 lpgan,第十課,,,,,,,,
605,6,10,Gaga na msqun,結婚,,,,,,,,
606,6,10,"Cyunga hiya ga, mlikuy ki kneril siki msqun mqyanux ga,",從前，男人跟女人如果要再一起生活，,,,,,,,,
607,6,10,siga thoyay su mtiyaw cinpngan ga baq su magan bes.,需要具備一定的技能，才可以結婚。,,,,,,,,
608,6,10,"mlikuy hiya ga baq musa qmalup, mgaga, ki baq kbalay qqaya na srsan ru tminun tokan takil,",男人必須要會狩獵、馘首、製作獵具和編織背簍...等；,,,,,,,,
609,6,10,kneril hiya ga baq tminun pala ru mtiyaw muyax ki mqumah qmayah.,女人則要學會織布、理家、耕種...等。,,,,,,,,
610,6,10,"mlikuy ki kneril tehok su maha cqani mtiyaw laga,",當男人女人具備了這些技能後，,,,,,,,,
611,6,10,"thoyay su maha isu ga cbalay na taylal la,",才能被稱為「真正的泰雅人」，,,,,,,,,
612,6,10,"garin kya laga,",並且在臉上紋面，,,,,,,,,
613,6,10,ptasan nya rqenas ru baq msqun mqyanux qutux muyax la.,才能夠結婚，正式成立一個家。,,,,,,,,
614,6,11,11 lpgan,第十一課,,,,,,,,
615,6,11,Msnayak,運動會,,,,,,,,
616,6,11,"Qalang qani tehok ryax na msnayak laga,",部落運動會的時期到來，,,,,,,,,
617,6,11,"pisan hayi nyan msgatu,",就好像是過年一樣，,,,,,,,,
618,6,11,"tehok ryax qani laga,",每到了這個時候，,,,,,,,,
619,6,11,"ana wayan mtiyaw thiyaq qa lpyung ki mcwahi ga,",不管親朋好友到很遠的地方工作，,,,,,,,,
620,6,11,"baq mwah msqun msnayak qabax naha,",他們都會一起來參加運動會。,,,,,,,,
621,6,11,"kruma hiya ga,maki bih na ktlyuman mangay ktayux,",有一些人會在運動場邊觀賞，,,,,,,,,
622,6,11,nyux memaw mqas inlungan naha ru tmapaq qba mqas.,大家都非常開心還幫選手鼓掌加油。,,,,,,,,
623,6,11,"kingan qani ga smoya cu calay ktayux mstnayak qani,",我很喜歡運動會，,,,,,,,,
624,6,11,"baq ktlyum ru sbahux ki mstopaw,",除了可以賽跑、跳遠及跳高外，,,,,,,,,
625,6,11,"ana kahul binah na lpyung ga,",還可以看到來自很多不同地方的親戚朋友，,,,,,,,,
626,6,11,mwah sklokah ru tmapaq qba uyi.,歡聚在一起為選手加油。,,,,,,,,
627,6,12,12 lpgan,第十二課,,,,,,,,
628,6,12,Cmyus,祖靈祭,,,,,,,,
629,6,12,"Cmyus qani ga syan calay inlungan qutux qalang myan,",祖靈祭是部落裡一年來最重要的聚會。,,,,,,,,
630,6,12,"tehok ryax qsuqan na qutux kawas laga,",每年到了年底的時候，,,,,,,,,
631,6,12,qabax mrhuw qalang msqun msli mkayan ywaw qani.,部落長者們一同來商討這件事，,,,,,,,,
632,6,12,"cmyus qani hiya ga maki calay ywaw cngusun nya,",祖靈祭主要的目的是來感謝祖靈一年來對族人的庇佑，,,,,,,,,
633,6,12,"mwah sqqas ru pgalu utux binheci qutux qalang qani,",及除去先前部落裡所發生不好的事，,,,,,,,,
634,6,12,"ana ptlu mquti na ywaw qutux kawas ga musa pgalu utux binheci,",並祈求未來的一年，,,,,,,,,
635,6,12,"klhangan nya calay qutux qalang qani,",祖先能繼續保佑全村的人，,,,,,,,,
636,6,12,"ru ana pinbahuw ga piyux knluh qutux kawas qani,",讓部落的農作物能夠豐收，,,,,,,,,
637,6,12,ru thoyay mblaq ki qqoyat qalang.,更保佑全村族人都能健康、幸福。,,,,,,,,
638,6,12,"Mwani laga, piyux qa qqalang ini kusa cqani mtiyaw la,",現今，許多部落就沒有如此做了，,,,,,,,,
639,6,12,"nanak qalang skikun nyan maha cqani mtiywaw la,",只有四季部落在舉行。,,,,,,,,
640,6,12,"babaw nya tehok ryax na cmyus qani ga,",以後祖靈祭到的時候，,,,,,,,,
641,6,12,"uwah msqun qabax lpyung,",所有的親朋好友都一起來參加，,,,,,,,,
642,6,12,nway ta baqun qa gaga ta ita tayal.,讓我更認識自己的傳統習俗。,,,,,,,,
