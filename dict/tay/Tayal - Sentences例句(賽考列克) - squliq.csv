ID序號,Book課本,Lesson第幾課,tay泰雅語,zh_tw中文,參考單字Vocabuary Reference
1,1,1,te qutux lpgan,第一課,
2,1,1,lokah su ga?,你好嗎?,1;2
3,1,1,lokah su ga?,你好嗎,
4,1,1,aw.,是的,1;2
5,1,1,lokah saku.,我很好,1;2;3;4;6
6,1,1,isu ga?,你呢？,1;5;8
7,1,1,"lokah saku uzi,",我也很好，,1;5;9
8,1,1,mhuway su balay.,謝謝你!,1;5;10;11
9,1,1,lokah mita biru.,努力看書。,
10,1,1,lokah mqwas.,努力讀書。,
11,1,1,lokah maniq.,認真吃。,
12,1,1,lokah myugi.,認真跳舞。,
13,1,2,te sazing lpgan,第二課,
14,1,2,ima lalu su?,你叫什麼名字?,2;12;14
15,1,2,ima lalu su?,你叫什麼名字?,14
16,1,2,Watan Yuraw lalu mu.,我叫瓦旦．尤勞。,2;12;14
17,1,2,isu ga?,你呢？,10;14
18,1,2,Sayun Yukan lalu mu.,我叫莎韻．尤幹。,
19,1,2,isu ga?,你呢？,
20,1,2,PasangYawi lalu mu.,我叫巴桑．雅威。,
21,1,2,ima yaya su?,你媽媽是誰？,
22,1,2,ima yaba su?,你爸爸是誰？,
23,1,2,ima yaki su?,你奶奶是誰？,
24,1,2,ima yutas su?,你爺爺是誰？,
25,1,3,te cyugal lpgan,第三課,
26,1,3,kahul su inu？,你從哪裡來？,
27,1,3,ima hiya？,他是誰？,
28,1,3,"hiya ga lpyung mu,",他是我朋友。,
29,1,3,lalu nya ga yukan.,他的名字是尤幹。,
30,1,3,"Yukan, kahu su inu?",尤幹，你從哪裡來？,
31,1,3,kahul saku syanoh.,我來自松囉。,
32,1,3,isu ga?,你呢？,
33,1,3,kahul saku pyanan.,我來自南山。,
34,1,3,kahul saku nanngo.,我來自南澳。,
35,1,3,kahul saku pyahaw.,我來自碧候。,
36,1,3,kahul saku kʼngyang.,我來自金洋。,
37,1,3,kahul saku skikun.,我來自四季。,
38,1,4,te payat lpgan,第四課,
39,1,4,pira kawas su?,你幾歲了？,
40,1,4,"Sayun, pira kawas su la?",莎韻，你幾歲了？,
41,1,4,"Watan, spat kawas mu la.",瓦旦，我八歲了。,
42,1,4,"Sayun, kinan ga",瓦旦，那你幾歲了？,
43,1,4,qeru kawas mu la.,我九歲了。,
44,1,4,pira pila su?,你有多少錢？,
45,1,4,pira squliq ngasal su?,你家有多少人？,
46,1,4,pira yamil su?,你有多少雙鞋子？,
47,1,4,pira enpit su?,你有多少支筆？,
48,1,5,te zmagal lpgan,第五課,
49,1,5,ima cyux ngasal su?,誰在你家,
50,1,5,piyux balay squliq cyux ngasal mu.,好多人在我家。,
51,1,5,ima kwara pi?,有那些人呢？,
52,1,5,"yaba, yaya, yutas, yaki, yata, mama ru qsuyan likuy sswe kneril.",有爸爸、媽媽、祖父、祖母、嬸嬸、叔叔和哥哥、妹妹。,
53,1,5,piyux balay squliq nya.,好多人。,
54,1,5,piyux balay biru mu.,我的作業很多。,
55,1,5,piyux balay pila su.,你的錢好多。,
56,1,5,piyux balay lukus nya.,他的衣服很多。,
57,1,6,te tiyu lpgan,第六課,
58,1,6,baq ku mqwas,我會唱歌,
59,1,6,"sazing papak, saing roziq,",兩個耳朵，兩個眼睛,
60,1,6,"qutux nguhuw, qutux nqwaq mu.",一個鼻子，一個(我的)嘴巴,
61,1,6,"sazing qba, sazing kakay,",兩隻手，兩條腿,
62,1,6,"qutux tunux,",一個頭,
63,1,6,"qutux hi mu,",一個(我的)身體,
64,1,6,"la,la,la",啦、啦、啦……，,
65,1,6,"qutux hi mu,",一個(我的)身體,
66,1,6,pongay ta cikay qwas ki?,我們來聽一段歌好嗎？,
67,1,6,sazing papak mu.,我有兩個耳朵。,
68,1,6,sazing roziq mu.,我有兩個眼睛。,
69,1,6,sazing qba mu.,我有兩隻手。,
70,1,6,sazing kakay mu.,我有兩條腿。,
71,1,7,te pitu lpgan,第七課,
72,1,7,cyux qutux huzil mu,我有一隻狗,
73,1,7,cyux huzil ngasal su?,你家有狗嗎？,
74,1,7,cyux qutux huzil ngasal mu.,我家有一隻狗,
75,1,7,hupa pi?,大的嗎？,
76,1,7,"ini ay, uyuk na.",不是的，是小的。,
77,1,7,plquy ini ga qalux huzil su?,是白的還是黑的？,
78,1,7,"qalux huzil mu, cipoq balay.",是黑的，小小的,
79,1,7,qalux na huzil.,黑色的狗。,
80,1,7,qalux na roziq.,黑色的眼珠。,
81,1,7,qalux na tunux.,黑色的頭。,
82,1,7,qalux na lukus.,黑色的衣服。,
83,1,8,te spat lpgan,第八課,
84,1,8,nyux ku takuy la.,我跌倒了,
85,1,8,agay! mxal balay.,唉唷！好痛哦！,
86,1,8,cyux su mswa?,你怎麼了？,
87,1,8,nyux ku takuy la.,我跌倒了！,
88,1,8,inu mxal su?,你哪裡痛啊？,
89,1,8,tari mu mxal balay.,我的膝蓋痛啊！,
90,1,8,rasaw misu smom iyu.,我帶你去擦藥吧！,
91,1,8,mhuway su.,謝謝你！,
92,1,8,mxal papak su?,你的耳朵痛嗎？,
93,1,8,mxal roziq su?,你的眼睛痛嗎？,
94,1,8,mxal nguhuw mu.,我的鼻子痛。,
95,1,8,mxal qba mu.,我的手痛。,
96,1,9,te qeru lpgan,第九課,
97,1,9,musa su inu?,你要去哪裡？,
98,1,9,hata cisal ma?,我們一起去玩兒好嗎？,
99,1,9,yat ku.,不要。,
100,1,9,musa su inu pi?,那你要到哪裡去呢？,
101,1,9,musa ku ngasal yutas mu.,我要到我祖父家。,
102,1,9,musa su mswa kya?,到那裡做什麼？,
103,1,9,musa ku maniq mami kya.,到那兒吃飯去。,
104,1,9,isu wah?,那你呢？,
105,1,9,musa su inu pi?,你要哪兒去？,
106,1,9,musa ku ngasal la!,我要回家去了。,
107,1,9,musa ku cisal.,我要出去玩。,
108,1,9,musa ku girang.,我要去宜蘭。,
109,1,9,musa ku Lutung(ratow).,我要去羅東。,
110,1,9,musa ku Nanngo.,我要去南澳。,
111,1,10,te mpuw lpgan,第十課,
112,1,10,nyux ku tehok la,我回來了,
113,1,10,aya! nyux ku la.,媽，我回來了！,
114,1,10,han! mnwah su mqwas biru lga?,是嗎!你到學校唸書了嗎？,
115,1,10,"aw! ryax soni ga,wal sami tqbaq qwas na Tayal.",是的，我們今天在學校學唱泰雅的歌謠。,
116,1,10,mqas sami balay.,我們很快樂！,
117,1,10,yasa blaq ru! lokah ki!,那真好呀！加油！,
118,1,10,masuq saku miru la.,我寫完作業了。,
119,1,10,masuq saku myugi la.,我跳完舞了。,
120,1,10,masuq saku mqwas la.,我唱完歌了。,
121,1,10,masuq saku mima la.,我洗完澡了。,
122,1,11,te mpuw qutux lpgan,第十一課,
123,1,11,nanu niqun ta?,我們要吃什麼？,
124,1,11,aya! uyay balay ktu mu la.,媽！我肚子餓死了。,
125,1,11,masuq su phapuy la?,您飯煮好了嗎？,
126,1,11,nanu niqun ta?,我們今晚吃什麼？,
127,1,11,masuq ku hapuy la.,我煮好了。,
128,1,11,"qulih, ngnhi, ayang, wqsiq ru yapit ramat ta.",今天的菜是魚、地瓜葉、龍葵湯和飛鼠。,
129,1,11,talagay piyux ramat.,那麼多菜呀！,
130,1,11,nahay usa mqwax.,趕快上學去。,
131,1,11,nahay plukus lukus su.,趕快穿你的衣服。,
132,1,11,nahay pima qba su.,趕快洗你的手。,
133,1,11,nahay ciyaw yaw su.,趕快做事。,
134,1,12,te mpuw sazing lpgan,第十二課,
135,1,12,qwas hngiyang biru keʼ na Tayal,語音符號歌,
136,1,12,kwara biru qani ga,這些字韻,
137,1,12,hngiyang biru keʼna Tayal,都是泰雅族語音語書寫系統，,
138,1,12,lpgaw ta krryax ki pongay ta cikay qwas ki?,我們要不斷反覆聽說讀寫，我們來聽一段歌，好嗎？,
139,1,12,hngiyang na huzil.,狗的聲音。,
140,1,12,hngiyang na squliq.,人的聲音。,
141,1,12,hngiyang na utux.,鬼的聲音。,
142,1,12,hngiyang na sinsi.,老師的聲音。,
143,2,1,te qutux lpgan,第一課,
144,2,1,blaq su ga?,你好嗎？,
145,2,1,blaq su ga?,你好嗎？,
146,2,1,blaq ku.,是的，我很好。,
147,2,1,mhuway su balay!,非常謝謝你！,
148,2,1,sgagay ta la!,再見！,
149,2,1,blaq su.,你好,
150,2,1,blaq saku.,我很好,
151,2,1,blaq yaba mu uzi.,我爸爸也很好,
152,2,1,blaq yaya mu uzi.,我媽媽也很好,
153,2,2,te sazing lpgan,第二課,
154,2,2,hata mzuy mari,我們去打球,
155,2,2,blaq balay kayal soni!,今天天氣真好！,
156,2,2,musa su inu kira?,你今天要到哪裡？,
157,2,2,hata cisal ma?,我們一起去玩好嗎？,
158,2,2,aw ga!,好呀！,
159,2,2,hata mzuy mari pi!,我們一起去打球吧！,
160,2,2,hata mzuy ma?,我們去玩好嗎？,
161,2,2,hata mzuy mari ma?,我們去打球好嗎？,
162,2,2,hata mcisal qalang Syanuh ma?,我們到松羅玩好嗎？,
163,2,2,hata mcisal qalang Talah ma?,我們到崙埤玩好嗎？,
164,2,3,te ciwal lpgan,第三課,
165,2,3,nanu qasa?,那是什麼？,
166,2,3,nanu qasa?,那是什麼？,
167,2,3,qasa ga biru mu.,那是我的書本。,
168,2,3,nanu qasa hiya pi?,那又是什麼呢？,
169,2,3,qasa ga syasing mu.,那是我的相簿。,
170,2,3,hal! ktaymu cikay ma?,喔！讓我看一下好嗎？,
171,2,3,nanu cyux su ktan?,你在看什麼？,
172,2,3,nanu pziʼun su?,你要玩什麼？,
173,2,3,nanu niqun su?,你要吃什麼？,
174,2,3,nanu brun su？,你要寫什麼？,
175,2,4,te payat lpgan,第四課,
176,2,4,mnaniq su lga?,你吃過了嗎？,
177,2,4,mnaniq su mami la?,你吃過飯了嗎？,
178,2,4,aw! mnaniq ku mami la.,是的！我吃過飯了。,
179,2,4,lokah hi su ga?,你的身體健康嗎？,
180,2,4,lokah ku.,我很好！,
181,2,4,mhuway su balay!,非常謝謝你！,
182,2,4,lokah hi su ga?,你的身體好嗎？,
183,2,4,lokah hi yaya su ga?,你媽媽的身體健康嗎？,
184,2,4,lokah hi yaba su ga?,你父親的身體健康嗎？,
185,2,4,lokah hi yaki su ga?,你祖母的身體健康嗎？,
186,2,5,te magal lpgan,第五課,
187,2,5,laxiy lokah iyan mzuy?,不要太貪玩？,
188,2,5,wan su mita biru la?,你看完書了嗎？,
189,2,5,ini na!,還沒有!,
190,2,5,kita ku biru kira.,我帶一會兒看。,
191,2,5,"laxiy lokah iyal mzuy,",不要太貪玩，,
192,2,5,yat su qbaq biru la.,否則你功課會不好。,
193,2,5,aw! baqun mu la.,好吧！我知道了。,
194,2,5,laxiy lokah iyal mzuy.,不要太愛玩。,
195,2,5,laxiy lokah iyal maniq.,不要太愛吃東西。,
196,2,5,laxiy lokah iyal mita biru.,不要太愛看書。,
197,2,5,laxiy lokah iyal mabi.,不要太愛睡覺。,
198,2,6,te tiyu lpgan,第六課,
199,2,6,ima hiya？,他是誰？,
200,2,6,ima hiya？,他是誰？,
201,2,6,"hiya ga mama mu,",他是我的叔叔,
202,2,6,lalu nya ga Walis.,他的名字叫瓦歷斯。,
203,2,6,ima hiya？,他是誰？,
204,2,6,"hiya ga yata mu,",他是我的嬸嬸，,
205,2,6,"lalu nya ga yuki,",他的名字叫尤給。,
206,2,6,sgalu ku nha balay.,他們真的關心我。,
207,2,6,hiya ga mama mu.,他是我的舅舅。,
208,2,6,hiya ga yata mu.,他是我的阿姨。,
209,2,6,hiya ga yutas mu.,他是我的祖父。,
210,2,6,hiya ga yaki mu.,他是我的祖母。,
211,2,7,te pitu lpgan,第七課,
212,2,7,pira pila su?,你有多少錢？,
213,2,7,pira pila su?,你有多少錢？,
214,2,7,"qutux, sazing, ciwal, payat, magal",一、二、三、四、五,
215,2,7,"tiyu, pitu, spat, qeru, mpuw",六、七、八、九、十,
216,2,7,mpuw kwara pila mu.,我總共有十元。,
217,2,7,"ini piyux pila mu,",我的錢不多，,
218,2,7,"mpuw nanak pila mu,",我只有十元，,
219,2,7,ini tnaq baziy kaka pila mu,我的錢不夠買玩具。,
220,2,7,ini piyux brun mu biru.,我的作業不多。,
221,2,7,ini piyux kaka mu.,我的玩具不多。,
222,2,7,ini tnaq lalu ta.,我們的名字不同。,
223,2,7,ini tnaq kaka ta.,我們的玩具不同。,
224,2,8,te spat lpgan,第八課,
225,2,8,nanu cyux su pmyun?,你在種什麼？,
226,2,8,nanu cyux su pmyun?,你在種什麼？,
227,2,8,nyux ku muya kaway,我在種李子,
228,2,8,ru yutak uzi,和橘子。,
229,2,8,nanu syon su maniq pi?,你喜歡吃什麼水果？,
230,2,8,smoya ku maniq lipis,我喜歡吃枇杷,
231,2,8,bukil ru buquh.,桃子和香蕉。,
232,2,8,cyux su muya kaway?,你在種李子？,
233,2,8,cyux su miru biru?,你在寫作業？,
234,2,8,cyux su maniq buquh?,你在吃香蕉？,
235,2,8,cyux su maniq lipis?,你在吃枇杷？,
236,2,9,te qeru lpgan,第九課,
237,2,9,cyagun na yaba?,爸爸的工作？,
238,2,9,yaba mu ga sahat cyux nya cyagun,我的父親的工作是警察，,
239,2,9,"zibuq sasal lga, musa mciywaw la.",一大清早，就出去工作。,
240,2,9,"mʼuwiy balay yaba mu,",父親非常辛苦，,
241,2,9,"musa kmiyap yaqeh na squliq,",他的職責是抓壞人，,
242,2,9,mlahang ita kwara.,保護我們大家。,
243,2,9,yaya yaba ga mlahang ita laqi.,爸爸媽媽是照顧孩子的。,
244,2,9,qsuyan ga mlahang ita kwara sswe.,兄姊是照顧所有的弟弟妹妹。,
245,2,9,sinsi ga mlahang ita laqi.,老師是照顧孩子的。,
246,2,9,ksahat ga mlahang ita ssquliq.,警察是照顧我們人們。,
247,2,10,te mpuw lpgan,第十課,
248,2,10,qsuqi ta la?,我們要遲到了,
249,2,10,tang! tang! tang!,噹！噹！噹！,
250,2,10,tehuk spung la!,時間到了！,
251,2,10,hata mpuw biru la!,我們去讀書吧！,
252,2,10,qsuqi ta la!,我們快遲到了，,
253,2,10,nhi hazi!,快一點！,
254,2,10,sʼangun ta nya sinsi la!,老師會責備我們了！,
255,2,10,tehuk spung la! hata mqwas biru la!,時間到了！我們上學去吧！,
256,2,10,tehuk spung la! hata mpuw biru la!,時間到了！我們去讀書吧！,
257,2,10,tehuk spung la! hata mita sinsi la!,時間到了！我們去看老師吧！,
258,2,10,tehuk spung la! hata mzuy mari!,時間到了！我們去打球吧！,
259,2,11,te mpuw qutux lpgan,第十一課,
260,2,11,hata Kyokay,上教堂,
261,2,11,tuliq la! tuliq la!,起來了！起來了！,
262,2,11,"nhi pima rqyas ru plukus,",趕緊洗臉和穿衣服，,
263,2,11,qsuqi ta la!,我們會遲到了！,
264,2,11,hata Kyokay,我們到教會，,
265,2,11,hata rehay la!,去做禮拜了！,
266,2,11,nhi plukus la! hata mqwas!,快穿衣服吧！我們上學！,
267,2,11,nhi plukus la! hata Kyokay!,快穿衣吧！我們上教堂！,
268,2,11,nhi plukus la! hata rehay!,快穿衣吧！我們作禮拜去！,
269,2,11,nhi plukus la! hata mzuy!,快穿衣吧！我們去玩！,
270,2,12,te mpuw sazing lpgan,第十二課,
271,2,12,sku ku pila,我要儲蓄,
272,2,12,"biqan ku nya pila qsuyan mu likuy,",哥哥給我錢,
273,2,12,pusal pila mniq nya.,他給我二十塊錢。,
274,2,12,mqas saku balay.,我很高興。,
275,2,12,"skwan mu pila mu,",我要把錢存起來，,
276,2,12,aki musa piyux pila mu babaw nya.,將來我的錢會很多。,
277,2,12,skwan mu biru mu.,我要把我的書收藏。,
278,2,12,skwan mu kaka mu uzi.,我也要把我的玩具收藏。,
279,2,12,skwan mu lukus mu la.,我要把我的衣服收藏了。,
280,2,12,skwan maku pila mu.,我要把我的錢存起來。,
281,3,1,te qutux lpgan,第一課,
282,3,1,rangi maku,我的朋友,
283,3,1,piyux balay rangi maku.,我有很多朋友。,
284,3,1,"Pasang ga smoya balay mgnaw,",巴桑喜歡開玩笑，,
285,3,1,Hayung ga smoya mqwas qwas Tayal,哈勇喜愛唱泰雅歌，,
286,3,1,"kinbaqan nqu yukan hiya ga myugi,",尤幹他的專長是跳舞，,
287,3,1,mqas sami balay msqun kryax,我們常常在一起很快樂。,
288,3,2,te sazing lpgan,第二課,
289,3,2,unrokay,運動會,
290,3,2,"Iwan! unrokay suxan la,",宜灣！明天就是運動會了，,
291,3,2,nanu quʼsan su pspung unrokay?,你參加哪一項比賽呢？,
292,3,2,pspung saku stoput twahiq.,我參加的是跳遠比賽。,
293,3,2,Yuraw! nanuʼson su ps pung isu hiya?,尤勞！那你參加哪一項比賽呢？,
294,3,2,pspung ku smbuʼ slqiy kun hiya.,我參加射箭比賽。,
295,3,3,te ciwal lpgan,第三課,
296,3,3,blaq balay pziʼ un qalang maku,我的家鄉真好玩,
297,3,3,"Yumin: Pasang, nanu blaq ʼsan mcisal qu rayrogoʼ hiya?",尤命：巴桑，我們大同鄉有哪些好玩的地方？,
298,3,3,Pasang: bongbong ga maki ulay nya,巴桑：梵梵有溫泉,
299,3,3,Pyanan ga maki quri sqabuʼ、,南山有思源啞口,
300,3,3,pitung mloh na skikun blaq balay pziʼ un ay!,四季的加羅湖，也很玩喔！,
301,3,3,"Pasang: Yumin, nanu blaq pziʼun Nangogoʼ hiya pi?",巴桑：尤命，南澳鄉呢？,
302,3,3,Yumin: blaq pziʼun syaw bsilung iyuʼ,尤命：東澳海邊,
303,3,3,cicis qsya na Rgayung ru Ropwe、,澳花和金岳瀑布,
304,3,3,llyung Kesan na kinngyan,金洋的南溪,
305,3,3,ulay na Pyahaw blaq balay pziʼun uzi wah!,碧候的溫泉，也很好玩喔！,
306,3,4,te payat lpgan,第四課,
307,3,4,baq ku mciywaw ywaw na ngasal,我會做家事,
308,3,4,yaya: talagay! blaq knwagan su ngasal wax!,媽媽：啊呀！屋裡整理的真乾淨呀！,
309,3,4,"laqi: aya, qeru kawas maku la!",小孩：媽媽，我已經九歲了！,
310,3,4,piyux balay baqun maku ciyaw ywaw na ngasal.,會做很多家事了。,
311,3,4,"yaya: aw ru! mung su balay keʼ,",媽媽：是啊！你真聽話，,
312,3,4,musa lhbaw hazi ciyawgun mu la.,以後我的工作可以輕鬆一些了。,
313,3,4,laqi: cbaqi saku qmwax bwax ru phapuy mami ma?,小孩：媽媽，您教我洗米煮飯好嗎？,
314,3,4,yaya: aw ga!,媽媽：好啊！,
315,3,5,te magal lpgan,第五課,
316,3,5,mama mu,我的叔叔,
317,3,5,Pinan: ima lalu na mama su?,比南：你的叔叔叫什麼名字？,
318,3,5,Rimuy: pasang toli lalu mama mu.,梨慕伊：我叔叔較巴桑．得利。,
319,3,5,Pinan: nanu kinbaqan nqu mama su?,比南：你的叔叔專長是什麼？,
320,3,5,Rimuy: baq qmalup tu tminun waya qwayux hiya.,梨慕伊：他會打獵和藤編。,
321,3,5,Pinan: tqbaq tq qmalup ru tminun uzi ma?,比南：我們也來學打獵和編織好嗎？,
322,3,6,te tiyu lpgan,第六課,
323,3,6,hngyang na tcingan qhoniq,木琴的聲音,
324,3,6,qsuyan: Ipay blaq balay pongan hngyang na qhoniq qani!,哥哥：依拜！你敲木頭的聲音真好聽呀！,
325,3,6,Ipay: qani ga tcingan qhoniq na tayal.,依拜：這是泰雅木琴。,
326,3,6,qsuyan: nanak payat qhoniq galan hkuy nya lpi?,哥哥：就用四根木頭做成琴鍵嗎？,
327,3,6,Ipay: aw! sʼ agal sazing tucing tmucing hkuy na tcingan qhoniq.,依拜：對呀！再以兩根木棒敲著四根木琴鍵(音階)。,
328,3,6,"qsuyanl: ini hmci magal mhmut na qhoniq,",哥哥：不能任意以隨便的木頭，,
329,3,6,kbalay tcingan qhoniq qani.,來做木琴,
330,3,6,"Ipay: talagay! kinbaqan nqu bnkis ta,",哇！我們的祖先太有智慧了，,
331,3,6,ana qhoniq baqun naha kbalay pʼ tlbugan.,能夠將木頭做成好聽的樂器。,
332,3,7,te pitu lpgan,第七課,
333,3,7,blaq ktan qu qsinuw,可愛的動物,
334,3,7,"Maray: Watan, pongan ga piyux balay qsinuw ngasal su?",馬賴：瓦旦，聽說你家有許多動物，,
335,3,7,hala ku mita ma?,我可以去看嗎？,
336,3,7,Watan: aw ga! hata msqun mita.,瓦旦：當然可以！走啊！一起去看,
337,3,7,Watan: wa! blaq balay ktan qsinu qani!,瓦旦：哇！好可愛的小動物！,
338,3,7,Maray: uyuk biyoq qasa hiya.,馬賴：那是小山豬。,
339,3,7,Watan: qasa ga yapit!,瓦旦：那是飛鼠！,
340,3,7,Maray: qasa ga bhut! qasa ga pyongpyong!,馬賴：那是松鼠！那是野兔！,
341,3,7,Watan: wa! blaq balay ktan qsinu qani!,哇！好可愛的小動物！,
342,3,8,te spat lpgan,第八課,
343,3,8,cyux su kyapun mʼatuʼ la,你感冒了,
344,3,8,Yasu: hmswa su ini uwah mqwas biru hera?,雅素：你昨天為什麼沒有上學？,
345,3,8,Watan: mnbuʼ saku!,瓦旦：因為我生病了！,
346,3,8,Yasu: inu kʼmxal su?,雅素：你哪兒不舒服呢？,
347,3,8,mxal tunux su?,頭痛嗎？,
348,3,8,Watan: aw wax! nyux mkilux tunux mu ru sngihi ku uzi.,瓦旦：對呀！我又發燒又流鼻水。,
349,3,8,Yasu: ow! baq nyux su kyapun mʼatuʼ la!,雅素：喔！原來你得了感冒！,
350,3,9,te qutux lpgan,第九課,
351,3,9,pqasun maku mgluw basuʼ,快樂搭公車,
352,3,9,"Yumin: ciwas, musa su inu?",尤命：吉娃斯，你要去哪裡？,
353,3,9,Ciwas: paras saku cisan bnka laqi maku.,吉娃斯：我要帶小孩去台北玩。,
354,3,9,Yumin: piray su toruy?,尤命：你將要開車去？,
355,3,9,iyat ga pgluw su kisyaʼ?,還是坐火車？,
356,3,9,Ciwas: pgluw saku basuʼ musa.,吉娃斯：我要搭公車去。,
357,3,9,"Yumin: thway musa, sgagay ta!",尤命：一路小心，再見。,
358,3,9,Ciwas: mhuway su! lokah nanak.,吉娃斯：謝謝你！自己保重。,
359,3,10,te mpuw lpgan,第十課,
360,3,10,ini ptnaq na pincyagan,不同的工作,
361,3,10,"Yaway: Sulung, nanu cyux pcyagun na yaba su?",雅外：蘇倫，你爸爸從事什麼工作？,
362,3,10,Sulnung: cyux muya ramat squ Pyanan.,蘇倫：在南山種菜。,
363,3,10,cyux mtiyaw inu yaba su hiya?,那你爸爸在哪兒工作呢？,
364,3,10,Yaway: cyux miray hopa torak yaba mu.,雅外：我爸爸是開大卡車的。,
365,3,10,"Sulung: Yaway, nanu cyux pcyagun yaba su hiya?",蘇倫：雅外，那你爸爸做甚麼是呢？,
366,3,10,Yaway: cyux galun snsi pqwasan na biru yaba mu hiya.,雅外：我爸爸在學校當老師。,
367,3,10,Sulung: nanu blaq balay ru!,蘇倫：那很好呀！,
368,3,10,"Yaway: ana nanu ywaw ga blaq kwara,",雅外：任何工作都很好，,
369,3,10,si ki qniyat mtiyaw lga blaq la.,認真工作就很好了。,
370,3,11,te mpuw qutux lpgan,第十一課,
371,3,11,kinbetunux na phpah,美麗的花,
372,3,11,"Pisuy: ktay, piyux balay plquy na phpah cyux te glen",碧水：你看，前面那一大片白白的花，,
373,3,11,kinbetunux balay.,真是漂亮,
374,3,11,Amuy: baqun su nanu lalu qu phpah qasa?,阿梅：你知道它們是什麼花嗎？,
375,3,11,Pisuy: phpah na miquy qasa hiya.,碧水：那是蘆葦花。,
376,3,11,Amuy: hbyat ta cikay sbeq ta yaya ta!,阿梅：我們摘一些送給媽媽吧！,
377,3,11,Pisuy: kmayal snsi ga laxiy hmci hmbet phpah na qhoniq ma!,碧水：老師說不能隨意亂摘的花木！,
378,3,12,te mpuw sazing lpgan,第十二課,
379,3,12,kahul su inu?,你從哪裡來？,
380,3,12,ima hiya？,他是誰？,
381,3,12,hiya ga lpyun mu,他是我的朋友,
382,3,12,rawin Yukan kahul su inu,朋友尤幹,
383,3,12,kahul su inu?,你從哪裡來？,
384,3,12,kuzing hiya ga,那你是從哪裡來呢？,
385,3,12,"lalu nya ga Yukan,",他的名字叫做尤幹，,
386,3,12,Yukan qu lalu nya.,尤幹是他的名字。,
387,3,12,"kahul saku, qalang Syanuh",我來自於寒溪部落。,
388,3,12,"kahul saku, qalang Pyanan.",我來自南山部落。,
389,4,1,te qutux lpgan,第一課,
390,4,1,pqasun na ryax,快樂的一天,
391,4,1,"unrokay ga pqasun na ryax,",運動會是一個快樂的日子，,
392,4,1,"khmay balay na squliq muwah qalang myan,",好多的人來到我們的部落，,
393,4,1,"mqenah sami ru myugi sami uzi,",我們賽跑又跳舞。,
394,4,1,"piyux balay qnabu galun myan,",我們領取了許多的獎品，,
395,4,1,"kwara yaya, yaby, yutas, yaki ru qsuyan sswe mqenah uzi,",我們的爸爸、媽媽、祖父、祖母和兄弟姊妹也都來參與競賽，,
396,4,1,ssyaqan balay ru mqas sami balay.,我們都覺得非常的逗趣又快樂！,
397,4,2,te sazing lpgan,第二課,
398,4,2,rangi maku,我的朋友,
399,4,2,"cyux qutux rangi maku,",我有一個朋友,
400,4,2,"sblaq sami balay,",我們非常要好,
401,4,2,"lalu nya ga Hayung Pusing,",他的名字叫哈勇布幸,
402,4,2,msqun sami musa mqwas biru kryax.,我們天天一起上學,
403,4,2,hngaw na ryax ga,假日的時候,
404,4,2,musa sami mzyuy mari ru mzyuy qsya uzi,我們一起打球和玩水,
405,4,2,ini sami sʼalax ru msqun myan krryax.,我們不分開，天天在一起,
406,4,3,te cyugal lpgan,第三課,
407,4,3,qalang maku,我的家鄉,
408,4,3,qalang maku ga Stacis,我的家鄉名叫寒溪,
409,4,3,"kyan hlahuy, kyan llyung uzi.",寒溪有山又有溪水,
410,4,3,hlahuy hiya ga ʼsan nha qmalup,山上是打獵的地方,
411,4,3,"muhiy ngahi, tmubux lmyun,",種地瓜、播種小米,
412,4,3,ru muhiy mllamu na ramat uzi.,也種植各類的蔬菜,
413,4,3,"ʼbagan lga, llyung hiya ga ʼsan nha blaq mlngyaq, ru halan tqulih uzi.",夏天溪水是玩水抓魚的好地方,
414,4,3,"innglung ku blaq inqyanux mu balay maki qalang maku,",在我的家鄉生活感覺真好,
415,4,3,pqasun nha balay mwah mcisal qu ssquliq.,也是遊客們最嚮往的好景點,
416,4,4,te payat lpgan,第四課,
417,4,4,nyux ku mhupa la,我長大了,
418,4,4,laqi kneril : nyux ku mhupa la!,女兒：我長大了,
419,4,4,yaba : pira kawas su la?,爸爸：你幾歲了？,
420,4,4,laqi kneril : aba! mpuw kawas mu la!,女兒：爸爸！我十歲了。,
421,4,4,laqi kneril : yaba ktay isu!,女兒：爸爸，那你看看,
422,4,4,stopaw! stopaw! stopaw!,跳呀！跳呀！跳呀！,
423,4,4,nyux bhlan bih rruma kya qu gasil,綁在竹竿上的繩子,
424,4,4,thyayan mu tmring la!,我可以碰到了！,
425,4,4,"yaya: nyu su hupa la, mbnkis sami uzi!",媽媽：你長大了，我們也變老了！,
426,4,4,"yaba: ini sami klokah lga, isu mwah klahang sami la.",爸爸：我們沒有力氣的時候，你要照顧我們了！,
427,4,5,te zmagal lpgan,第五課,
428,4,5,cinngasal mu,我的家人,
429,4,5,pitu hi cinngasal mu.,我的家有七個人,
430,4,5,yutas mu ga baq tminun kiri.,我爺爺會藤編,
431,4,5,yaki mu ga baq tminun pala.,我奶奶會織布,
432,4,5,yaba mu ga musa mtiyaw kryax.,爸爸每天去工作,
433,4,5,yaya mu ga klahang ngasal.,媽媽在家做家事,
434,4,5,"knan ru qsuyan mu mlikuy, ru sswe mu kneril ga msqun myan musa mqwas biru krryax.",我和哥哥、妹妹每天一起去上學,
435,4,5,mqas inqyanux qu cinngasal myan.,我們全家過著快樂的生活,
436,4,7,te pitu lpgan,第七課,
437,4,7,qsinuw na rgyax,山上的動物,
438,4,7,"yukan: pasang, nanu siyun su qqsinuw na rgyax.",尤幹：巴尚，你最喜歡山上的哪些動物？,
439,4,7,"pasang: siyun maku bzyok, yapit, piku, ngarux, qbux ru mit.",巴尚：我喜歡山豬、飛鼠、臭鼬、熊、狐狸和山羊,
440,4,7,pasang:nanu siyun su hiya?,巴尚：你喜歡什麼呢？,
441,4,7,yukan: kwara qani ga siyon mu uzi.,尤幹：這些我也都喜歡,
442,4,7,"pasang: nanu yasa, halay ta mhkangi cinrapal naha?",巴尚：那我們一起去尋找動物的足跡？,
443,4,7,yukan: aw ga! sazing hi ta psqun musa ga ini nbah mulu ywaw.,尤幹：好呀！我們兩人同行才不會有意外,
444,4,7,pasang: hata la!,巴尚：我們走囉！,
445,4,8,te spat lpgan,第八課,
446,4,8,hi maku,我的身體,
447,4,8,"hopa rinkyasan mu,",我的身材高大，,
448,4,8,"piyux balay snonux mu,",我的頭髮很濃密,
449,4,8,"smyax balay qu sazing roziq mu,",我有一雙明亮的眼睛，,
450,4,8,"wagiq ku nguhuw mu,",我的鼻子高挺，,
451,4,8,"cipoq nqwaq mu,",我的嘴巴小小的，,
452,4,8,"plquyʼ gʼnux mu hiya,",我的牙齒潔白。,
453,4,8,"lokah pzing mu,",我的手臂強壯，,
454,4,8,khmay skutaw mu.,我的胸膛寬厚,
455,4,8,ini shopa nbwas mu.,我的小腹不大,
456,4,8,mtasaw puga mu.,我的肚臍乾淨,
457,4,8,khtuw qcyan mu.,我的臀部結實，,
458,4,8,qroyux kakay mu.,我的雙腿修長，,
459,4,8,nanu yasa ga lokah ku balay stopaw ru mqenah.,所以我很會跳耀及跑步,
460,4,9,te qutux lpgan,第九課,
461,4,9,musa ku cisal,我要出去玩,
462,4,9,losing ru yusan ga mtswe.,樂信跟尤尚是兄妹，,
463,4,9,nyux mkkayal nha maha musa ta cisal inu.,他們在討論要去哪裡玩。,
464,4,9,"yusan: hata mcisal llingay ngasal, musa ta mblaq hazi.",尤尚：我們到家裡附近玩會比較安全。,
465,4,9,losing: cyux qutux tatak na yaba ta.,樂信：爸爸有一座工寮，,
466,4,9,losing: hata cisal kya.,樂信：我們到那邊去。,
467,4,9,"yusan: sobeh sqoya hasa, laxiy usa kya, musa ta mturuy kya la.",尤尚：那裏靠近斷崖，不要去那邊，我們會摔下去囉！,
468,4,9,losing: nanu yasa si ta usa tquleh llyung kya la.,樂信：那麼我們就到河邊去抓魚吧！,
469,4,9,yusan: aw ga! halay ta.,尤尚：好!我們去吧,
470,4,10,te mpuw lpgan,第十課,
471,4,10,hata mzyuy rgyax,到山上玩,
472,4,10,Piling: Piru nyu su mhopa la.,比林：比魯你長大了,
473,4,10,Piling:mzibuq sasan suxan hata qmalup rgyax.,明天一早我們上山打獵,
474,4,10,Piling:mswa pi?,怎麼樣？,
475,4,10,Piru: aw ga!,比魯：好哇！,
476,4,10,Piling: Piru tuliq la! tuliq la! hata la!,比林：比魯，起來、起來！我們要出發了。,
477,4,10,Piru: syu! laxi syang! nyux mu ktan qutux mit.,比魯：噓！小聲一點，我看到一隻山羊。,
478,4,10,Piling: nahay! nahay! kyapiy!,比林：快點！快點！抓起來吧！,
479,4,10,Piru: talagay hopa balay.,比魯：哇！真大隻。,
480,4,10,Piling: baq su balay.,比林：你真行！,
481,4,11,te mpuw qutux lpgan,第十一課,
482,4,11,blaq na nniqun,好吃的食物,
483,4,11,"Watan: Pisuy, suxan ga smʼatu piyux lpyun ru gluw mwah cissal ngasal ta.",瓦旦：比水，明天是過年了，將會有許多親朋好友到家,
484,4,11,Watan:wayal su lmon smku nniqun la?,你準備食物了嗎？,
485,4,11,"Pisuy: Watan, wayan ku snku sumul, tmmyan qsinuw, tmmyan qulih, sehuy, wasiq, tana, yahuw,",比水：瓦旦，我準備好了糯米飯，醃肉、醃魚、地瓜、芋頭、龍葵、刺蔥、山茼萵、山胡椒,
486,4,11,Pisuy:musa tnaq la ga?,這樣夠了嗎？,
487,4,11,Watan: blaq balay. msyaw la.,非常好，很多了。,
488,4,12,te mpuw sazing lpgan,第十二課,
489,4,12,ppiyuy na tayal,泰雅的歡樂,
490,4,12,qutux qutux kawas.masuq ta kmloh ywaw na pinbahuw,每一年農事收成後，,
491,4,12,rayx nasa lahuy miyuy ru mstoput.mqas ta kwara.,在那時，族人聚集在一起，歡樂舞蹈，,
492,4,12,baha hmswa ?,為何如此呢?,
493,4,12,baqun ta ryax qani ga sqqasan na rayx,因為我們知道這天是歡慶收穫之日,
494,4,12,ppiyuy na ita Tayal hiya ga .maki nanak qu inrasan nqu hkngyan na kakay qu lahuy miyuy ru mstoput,我們的舞蹈中，有特別的舞蹈步伐,
495,4,12,tlubuw ga pʼyugun naha mstoput kakay ru ppiyiy.,一面吹奏口簧琴一面雙腳交互單跳躍舞動,
496,4,12,mcbing qbaʼ mslibu mlahuy ru ssyuk mqwas ru miyuy stoput ru hmkuw hwinuk naha.,手牽手成圓形，一面歌唱應和、一面跳舞，有時屈膝有時彎腰,
497,4,12,blaq ssyaqan balay,非常的愉快,
498,5,1,te qutux lpgan,第一課,
499,5,1,mshiyu na laqi tayal,正直的泰雅子弟,
500,5,1,"Yukan hiya ga sʼsu ru mshiyu balay inlungan nya,",優幹是一位文靜又心地正直的人,
501,5,1,qniyat balay na laqi tayal.,是勤奮的泰雅族孩子,
502,5,1,"baq rmaw tiywaw ngasal kryax,",會常常幫忙做家事,
503,5,1,"baq mlahang sswe nya,",會照顧弟弟妹妹,
504,5,1,baq mluw yaba nya musa qmaluq uzi.,也會跟著父親上山打獵,
505,5,1,"maki pqwasan biru ga blaq balay pinqwasan nya,",在學校他學業成績很好,
506,5,1,baq gmalu squliq uzi,也樂於助人,
507,5,1,pqasun balay sinsi nya.,很得老師的歡心,
508,5,1,"kmayal yaba na yukan mha, pinqesan lalu Yukun hiya ga sʼsu ru mshiyu,",優幹的父親說：優幹這個名字，就是正直好義的象徵,
509,5,1,babaw nya ga musa mʼlikuy balay na tayal ma.,將來必能成為真正的泰雅勇士,
510,5,1,"ita tayal hiya ga,",我們泰雅族人,
511,5,1,"sʼsu ru mshiyu balay lungan nya,",心地善良又正直,
512,5,1,laqiy tayal ga mung ke ru soya rmaw mtiywaw ngasal,而泰雅的子弟是聽話又肯幫忙做家事,
513,5,1,"cyux qutux laqi maki bih qalang myan,",在我們部落裡有一個孩子,
514,5,1,"Yukan lalu nya,smoya balay slpyung squliq,",名叫優幹，很喜歡交朋友,
515,5,1,"ana nanu blaq na ywaw ga,",任何好事情,
516,5,1,"lpyung ga syan nya sgleng mnglung,",都以朋友優先考慮,
517,5,1,"ana ga sinnoya yukan ga,",但是優幹的期盼是:,
518,5,1,"aki huyay magal sinrhu ru qlwanan na ssquliq,",能獲得他人的尊重與關懷,
519,5,1,kwara squliq qalanq ta ga aki huyay pssi inlungan uzi.,部落所有的人也都能彼此關心,
520,5,2,te sazing lpgan,第二課,
521,5,2,qniyat ga mqoyat,勤勞是福,
522,5,2,"bnkis ta raral ga ungat son maha nbu makuy puqu, gang, payat roziq",我們的祖先沒有痛風、癌症、近視,
523,5,2,"misu ga ana nanu na innbu, nyux mhtuw kwara la.",現在什麼疑難雜症都出現了,
524,5,2,swa muci kya ywaw nya?,是什麼原因？,
525,5,2,blequn nglung balay ga swa magan kwara innbu qani ga,仔細地想一想，之所以得到這些病症,
526,5,2,"kahul gaga na nniqan ta kwara, qaniq ta gyus qsinuw, kmolung, qulih...",是來自於我們的飲食習慣，我們常吃動物的內臟、蝦子、魚...等,
527,5,2,henas blaq balay inqyanux ta la,我們的生活過得太好了,
528,5,2,twangan lokah ta mnbuw qwaw uzi,加上我們又愛喝酒,
529,5,2,nanu sqwagan lga si abi ngasal,宿醉就在家裡睡,
530,5,2,mqelang ro ini soya mtiywaw qmayah ro ppiyuy,懶得上山耕作和運動,
531,5,2,"nanu yasa, hi ta ga htux mllamu na innbu",因此引起身上很多的疾病,
532,5,2,"aki hmswa, lanay ta sungus mnglung qnxal ta babaw nya",我們是否應該多朝著未來的生活作打算,
533,5,2,lokah ta mtiywaw ru tqbaq,努力工作與學習,
534,5,2,cipoq ta hazi mnbuw ru qqaniq,少一些吃與喝,
535,5,2,qniyat ga musa ta mqoyat,勤奮我們必能得福,
536,5,3,te cyugal lpgan,第三課,
537,5,3,siyun mu qalang maku,我愛家鄉,
538,5,3,"lalu na qalang myan ga,raytowgo. bʼnux balay rhyal qu kkiʼan myan",我們的家鄉名字叫--「大同鄉」我們居住在平地的地方,
539,5,3,"hlahuy ga maki mllamu na qqsinuw,",山林有很多種的野生動物,
540,5,3,maki mllamu na qhoniq uzi.,和多樣的樹林,
541,5,3,"ana knwan ga,",不論在何時,
542,5,3,maki ini skyut na qsya ru ggong uzi.,擁有豐沛不絕的水資源和溪流,
543,5,3,"raytowgo ga mpuw kwara galang nya,",大同鄉包括十個村落,
544,5,3,"qalang stacis ga msyaw qwalax nya,",寒溪雨水很豐沛,
545,5,3,baqun muya yabung ru yutak,適於種植柚子和柳丁,
546,5,3,qalang talah ga knkyan na gokosyo;,崙埤是鄉的行政中心,
547,5,3,qalang syanuh ga piyux ocya pinnhyun.,松羅盛產茶葉,
548,5,3,"qalang bongbong ga knkyan mllamu na squliq kya,",英士是不同族群的集合地,
549,5,3,maki kilux pitung uzi;,也有溫泉,
550,5,3,qalang banun ga pagay pinmahan nha;,樂水出產稻米,
551,5,3,"qalang lmwan ga mtasaw qsya nya,",茂安水質佳,
552,5,3,baqun qmayat qulih masuw;,可以養殖虹鱒,
553,5,3,qalang pyanan ru qalang skikun ga muya rramat tmana nha;,南山、四季種植高冷蔬菜,
554,5,3,"tayhezan ga mutuʼ kya kwara qhoniq qparung,",太平山聚集很多杉木林,
555,5,3,"qalang sengan ga kaway pinnuhi naha,",復興、牛鬥適合種李子,
556,5,3,baqun qmayat qulih masuw.,和養殖鱒魚的地方,
557,5,3,"syan maku inlungan balay qalang mu,",我非常愛我的家鄉,
558,5,3,glwanan mu inlungan balay qalang mu uzi.,也非常關心我的家鄉,
559,5,4,te payat lpgan,第四課,
560,5,4,kuzing,我,
561,5,4,"trang wa wa wa mngilis ku,",當我「哇！哇！哇！」哭著,
562,5,4,shotaw saku kahul ktu yaya mu,從媽媽肚子生下來，,
563,5,4,mwah saku cinbwanan kya ga,來到人世間時，,
564,5,4,laqi saku cipuq ga ini maku baqi ana nanu ywaw.,小時候什麼都不知道,
565,5,4,tehok qutux ru sazing kawas maku laga tʼaring saku tqbaq keʼna yaya,到了一、二歲之後，才開始學習媽媽的話,
566,5,4,"tehuk cyugal ru magal kawas mu laga,",到三、五歲,
567,5,4,musa saku mqwas yocuyen,進入「幼稚園」就學,
568,5,4,taring saku mqwas biru.,開始學習念書,
569,5,4,"tehok tiyu kawas mu lga,",到了六足歲,
570,5,4,mpanga saku kabang,我揹著書包,
571,5,4,musa ku mqwas biru kokumin gako la.,來到國民小學求學,
572,5,4,"babuw nya mqwas saku kokumin gako lga,",在國民小學念書之後,
573,5,4,"ngyut saku baq mnlung,",漸漸開始會思考，,
574,5,4,misu qani ga mbuw sazing kawas mu la!,現在我已經十二歲了,
575,5,4,"mnglung saku nanak:musa ku qniyat mqwas biru,",我常自己想：「我要努力讀書,
576,5,4,"hoyey saku tmwang mqaws biru,",才能繼續升學,
577,5,4,"hoyey saku mulu blaq na cywawgan uzi,",也會找到好的工作,
578,5,4,babaw nya musa mblaq inqyanux ta la.,將來的生活才有可能好起來」,
579,5,5,te magal lpgan,第五課,
580,5,5,gaga na saniq ita Tayal,泰雅族人的禁忌,
581,5,5,Yukan: yaya! nyux pinlqyan Yagih la!,優幹：媽！雅吉生小孩了？,
582,5,5,yaya: ima son su nya Yagih hiya?,媽：雅吉是你什麼人？,
583,5,5,Yukan: Yagih ga qsuyan mu kneril!,優幹：雅吉是我的表姊呀！,
584,5,5,"yaya: Yukan! ywaw nqu pinlqyan qsuyan su qani ga,",媽媽：優幹！關於姊姊生小孩的事,
585,5,5,"maki gaga nya: ini hmci kmayal keʼ qu sswe mlikuy hiya ,",是有它的規矩的：弟弟是不可以隨便講話,
586,5,5,"in hmci smyaka hiya uzi,",也不可以隨便去探望,
587,5,5,kahun gaga na ita tayal ga psaniq qani,"在我們的習俗這些是""禁忌""",
588,5,5,ini glgiy ga pcyusan Utux ma!,若不遵從會被祖靈咒罵的！,
589,5,5,yukan: yaya! minnanak balay gaga na ita Tayal!,優幹：媽媽！我們泰雅的習俗真是特殊啊！,
590,5,6,te tiyu lpgan,第六課,
591,5,6,tlubuw biq abaw qhuniq,吹奏葉片,
592,5,6,laqi na tayal,泰雅的小孩，,
593,5,6,"laqi knahul beh rgyax,",來自山上的小孩，,
594,5,6,smoya balay mqwas qwas kwara,都非常喜歡唱歌。,
595,5,6,"hyuci na pinqwasan ,hintgan kahul babaw na rgyax,",美妙的歌聲，從那山頂傳過來，,
596,5,6,"krayas ska na hlahuy,",穿過那森林，,
597,5,6,ana twahiq ga musa pongan uzi.,再遠的地方也聽得到,
598,5,6,talagay! blaq balay pungan tlpungan biq qu bniks qani,哇賽！這位老先生吹奏的真好聽！,
599,5,6,"ana mhmut qu qutux abaw qhuniq ga,",隨便一片樹葉,
600,5,6,thyayun nya ptulubuw hngyang na qwas Tayal.,就能吹出這麼美妙的泰雅樂聲,
601,5,6,gaga na ptlulubuw qani ga sinnbil na lqotas ta.,這個技巧是我們祖先流傳下來的。,
602,5,6,"mtama ku sinrxan laqi Tayal ,",身為現在的泰雅子弟，,
603,5,6,"helaw ta hazi tqbaq tlubuw biq abaw qhuniq ,",快快學習用樹葉吹奏吧！,
604,5,6,laxiy ta zngi cinbaqan sinbilan na lqotas ta qani ki.,不要忘了我們祖先留下的智慧呀！,
605,5,7,te pitu lpgan,第七課,
606,5,7,musa qmalup rgyax,上山打獵,
607,5,7,"Behuy：aba,panga su tokan ga musa su inu",培夫以：爸爸，你背著背袋要去哪裡？,
608,5,7,"Batu：musa ku mhkangi rgyax,qmalup ska qyunam kya.",巴杜：我要去山上走走，到獵場去狩獵。,
609,5,7,"Behuy：aba,nanu son mha qmalup hiya?",培夫以：爸爸，什麼是狩獵？,
610,5,7,"Batu：mlikuy tayal ga,siga baq gaga na qmalup,",巴杜：泰雅的男子，必須學得狩獵的技能，,
611,5,7,"nanu yasa musa ta nya glwanan lqotas ta, biqan ta nya qqsinuw.",如此方能受祖靈地庇佑，並賞賜我們獵物。,
612,5,7,"Behuy：aba,cbaqiy saku cikay son nanu qmalup?",培夫以：爸爸，教我一些狩獵的方法好嗎？,
613,5,7,"Batu：laqi kyalaw misu ,",巴杜：孩子，我來告訴你，,
614,5,7,"musa qmalup ga lmun ta mhkani cinrapal nya ,",要去狩獵動物時，要先看他們行走的路徑，,
615,5,7,"lwan ta cinrapal nya laga ssi rusa loziy ,",找到路徑之後再放適合的陷阱,
616,5,7,"syan ta rusa, rangay, kakay lga,",如吊脖子陷阱、石板陷阱、吊腳陷阱等，,
617,5,7,maha kya lga huyay mciriq qsinuw la!,這樣就可以抓到動物了。,
618,5,7,Batu：siyan su balay qmalup ga?,巴杜：你真的喜歡狩獵嗎？,
619,5,7,"Behuy：aw ! musa saku hkangi rgyax krryax,",培夫以：是的，我要常去山上走一走，,
620,5,7,musa saku mtama mʼlikuy na Tayal balay.,我要當一個真正的泰雅男人。,
621,5,8,te spat lpgan,第八課,
622,5,8,cinun na tayal,泰雅的織布,
623,5,8,"qnxan ita tayal hiya ga,",在泰雅族人的生活中，,
624,5,8,"piyux balay ywaw pcywagun kneril hiya,",女人要做很多的事，,
625,5,8,ktay ta ywaw na tminun pi !,我們來看關於織布的事。,
626,5,8,Laping：maki lukus su tayal ga?,菈嬪：你有泰雅族的衣服嗎？,
627,5,8,"Sita：maki, maki lukus maku tayal.",席達：有的 ! 我有泰雅的服飾。,
628,5,8,Laping：pcbaqiy sami cikay son nanu tminun lukus tayay?,菈嬪：妳可以教我們怎麼織布嗎？,
629,5,8,"Sita：aw ! tʼaring ga, mkgiy kgiy ha,",席達：好的，開始時先抽苧麻絲、,
630,5,8,hbqan ta ru mnuka ta la !,濯洗之後再捻線。,
631,5,8,"masuq mnuka lga,mcira ru mplos la,",捻線之後就捲線和理線了，,
632,5,8,hbqan lozi lga thkun wayay la !,再次清洗之後煮線...,
633,5,8,Laping：talagay ! piyux ywaw nya.,菈嬪：好多的事喔 !,
634,5,8,Sita：kyaqu ryax soni suqun su kwara ywaw ru masuq su cinun lga !,席達：如果今天你能完成所有的事，並織好了布，,
635,5,8,baqun mtama mʼkneril na tayal balay la.,就可以成為真正的泰雅女人了。,
636,5,9,te peru lpgan,第九課,
637,5,9,hmwaw na tayal,泰雅的呼喊,
638,5,9,"maki ska na qalang tayal ga,",在泰雅族的部落哩，,
639,5,9,"piyux balay gaga nya maki cinngasal,",有許多習俗的規範在家庭中，,
640,5,9,"ini ptnaq kwara gaga na qutux qutux ngasal ,",每一個家庭，都不一樣,
641,5,9,"ana ga,ini hmci mhmut uzi.",可是也不能隨便亂來，,
642,5,9,"ima nyux mlahang kwara ngasal qalang ta,",誰在照顧部落的家家戶戶，,
643,5,9,yasa qu mrhuw ta.,就是我們領袖。,
644,5,9,"raral ga, maki hupa na ywaw qalang ga,",以前，部落中若有重大事件，,
645,5,9,mrhuw ga hwaw mlawa ru tmucing rruma,領袖就會用呼喊或敲擊竹子的方式，,
646,5,9,"pungan hngiyang kwara squliq qalang lga ,",讓全部落的人都聽見之後，,
647,5,9,hoyay msli ru mkkayal kwara la !,才能聚集在一塊商討。,
648,5,10,te mpuw lpgan,第十課,
649,5,10,pinsnan na yaba yaya,父母的期望,
650,5,10,"blaq balay kayal ryax soni,",今天天氣真好！,
651,5,10,rasun ku nya muya ramat yaya mu。,母親帶著我去種菜。,
652,5,10,"yaba：Temu,ini su koyay ga?",爸爸：鐵木，你不累嗎？,
653,5,10,Temu：baha moyay laqi na tayal hiya la !,鐵木：泰雅的小孩怎麼可能累呢？,
654,5,10,yaya：balay uzi ke su !,媽媽：說的也是！,
655,5,10,"hali rmaw cikay yaba su ,",你去幫爸爸一下，,
656,5,10,usuw balay tokan pinnanga yaba su.,你爸爸背的籃子很重。,
657,5,10,"yaba：ana qiri,",爸爸：沒關係了啦！,
658,5,10,"Temu, qniyat mqwas biru isu nanak, laxi iyal sami.",鐵木，你自己努力求學吧，別像我們，,
659,5,10,"piyux balay ywaw na pinmahan ru moyay uzi,kʼuwiy balay hi.",田裡的工作很多也很辛苦，身體很疲累。,
660,5,10,"yaya：nanu yasa, kyalaw misu misuw ,",媽媽：因此，我現在告訴你，,
661,5,10,"laxi mnglung nanu, qutux lungan mqwas biru !",不要胡思亂想，專心求學吧！,
662,5,10,Temu：aw ! baqun mu la !,鐵木：是！我知道了！,
663,5,11,te mquw qutux lpgan,第十一課,
664,5,11,iyu kʼman na Tayal,泰雅的藥物植物,
665,5,11,Yuraw：aya baqun su ga?,尤嘮：媽媽，你知道嗎？,
666,5,11,mxan balay gʼnux qsuyan kneril.,姊姊牙齒很痛。,
667,5,11,yaya：nanu nhay hazi usa magal abaw qpayuk.,媽媽：那你快點去拿abaw qpayuk,
668,5,11,"Yuraw：aya, blaq iyu kʼman qasa?",尤嘮：媽媽，那個藥草好嗎？,
669,5,11,yaya：aw ! loakh ywaw nya !,媽媽：對阿！藥效很強！,
670,5,11,"Yuraw：kyaqu mtakuy ssquliq ga,",尤嘮：那一般人跌倒了，,
671,5,11,soman ta iyu kʼman nanu?,要擦什麼樣的草藥？,
672,5,11,"yaya：han......isu kmayan mha iyu mtakuy ga,",媽媽：喔...你是說跌倒的藥阿！,
673,5,11,"musa magal abaw tbaku,",去拿「菸草」阿,
674,5,11,"soman su lga, musa blaq la !",你擦一擦就會好了！,
675,5,11,Yuraw：hmswa sngayu ktu hiya?,尤嘮：那拉肚子呢？,
676,5,11,yaya：qasa ga abaw para musa nya niqun la.,媽媽：那個就要吃「芭樂的葉子」了。,
677,5,11,Yuraw：talagay! piyux balay iyu kʼman na ita tayal ga nyux su baqun !,尤嘮：哇！你知道好多泰雅族的草藥！,
678,5,12,te mpuw sazing lpgan,第十二課,
679,5,12,pung sinbilan keʼ bnkis ta,傾聽祖訓,
680,5,12,"llaqi na tayal,",泰雅的兒女們，,
681,5,12,pung balay qu keʼ ma.,傾聽我們的話語。,
682,5,12,"keʼ qani ga keʼ yaba yaya,",這話語是爸爸媽媽的話，,
683,5,12,keʼna yutas ta qani.,是我們祖父的話。,
684,5,12,"llaqi na tayal,",泰雅的兒女們，,
685,5,12,si inlungan qu keʼ ma,將話語放在心中。,
686,5,12,"keʼ qani ga keʼ yaki ta,",這話語是祖母的話，,
687,5,12,keʼ na kinbkisan ta.,使我們祖先的話。,
688,5,12,"keʼ qani ga pʼaras insuna,",這話語帶來生命的傳承，,
689,5,12,keʼ qani ga pʼaras cinbaqan.,這話語帶來智慧的學習，,
690,5,12,keʼ qani ga pʼaras snonan.,這話語帶給我們期許，,
691,5,12,keʼ qani ga sinbilan ta nya.,這話語是留給我們的。,
692,6,1,te qeru lpgan,第一課,
693,6,1,lokah ru qnyat,勤奮的泰雅人,
694,6,1,"ita tayal hiya ga,kahul ta qalang na rgyax,",我們泰雅是來自山中的民族，,
695,6,1,"cyux kya ngasal ta ru haly ta,",我們的家鄉和土地都在山裡。,
696,,1,"cyux kya kwara ggluw ta uzi,",我們的親朋好友也在那兒,
697,6,1,"aring ta laqi lga blaq balay lungan ta,",我們從小就心地非常善良、,
698,6,1,"mhway ta balay ,",非常慷慨、,
699,6,1,"ini ta hmut mbrus,",不說謊、,
700,6,1,ini ta qilang uzi.,也不懶惰。,
701,6,1,"bnkis ta ga lokah balay mnayang, mqumah, tmubux ru kmloh.",我們的長輩非常努力開墾、耕作、播種和收割，,
702,6,1,"misuw qani ga,",至於現在呢？,
703,6,1,"ana ini ptanq qnxan ta ralal,",雖然與過去的生活方式不同，,
704,6,1,iyat ta zngyun wal mha nanu qniyat bnkis ta ita tayal.,我們不能忘記過去的祖先是如何的勤奮和努力。,
705,6,2,te sazing lpgan,第二課,
706,6,2,maki ywaw nya lalu na tayal,有意義的泰雅名字,
707,6,2,"htgan ita tayal lga,",我們泰雅人一出生，,
708,6,2,"yaba ta mwah smi lalu ,",則由父親來命名，,
709,6,2,"mʼubuy lalu yaba qu smi lalu laqi tayal hiya,",泰雅孩子的命名是採取「父子連名」，,
710,6,2,sʼagan lalu bnkis mwah smi lalu laqi.,有取用祖先的名字來命名。,
711,6,2,maki sʼagal nha lalu qqsinux.,也有取之於動物，,
712,6,2,"maki lalu ga snyan nha lalu qhoniq,",也有從樹木來取名，,
713,6,2,"ini ga sʼagal nha lalu kʼman smi lalu,",或者從花草的名稱來取名，,
714,6,2,"minnanak balay ru maki ywaw nya smi lalu tayal qani,",泰雅人的名字很奇特又有意義，,
715,6,2,siyan maku balay.,我非常喜歡。,
716,6,3,te cyugal lpgan,第三課,
717,6,3,sinqasan ryax na qalang,家鄉的慶典,
718,6,3,"qutux qutux kawas ga,maki balay pspung ta mtalang qani,",每年我們的家鄉都有競技慶典。,
719,6,3,"maki ryax qani ga,",在這一天裡，,
720,6,3,"mwah msli kwara,",大家聚在一起，,
721,6,3,"kwara lpyung maki te tanux ga mwah mita uzi,",在外的親朋好友也會來看，,
722,6,3,qutux qutux ngasal ta lama kbalay blaq na nniqun ru qwaw.,每一個家庭準備很多好吃的食物和酒。,
723,6,3,"mangay ta yugi ru spung mtalang,",我們觀賞舞蹈和競技，,
724,6,3,mung ta qwas ru pincbaq na bnkis.,我們聽著歌和耆老的教導，,
725,6,3,"mqas balay kwara ta,",我們很快樂！,
726,6,3,"singsu ta nya mrhuw ta mha llaqi si glgi balay gaga ta tayal,",耆老們告誡我們說：孩子們！一定要遵守泰雅的傳統習俗，,
727,6,3,"laxiy kyungi pincbaq na binkisan,",不要忘了祖先的教誨。,
728,6,3,"teta simu magal mblaq na inqyanux misu, babaw nya.",好讓你們在現代社會裡獲得美好的生活。,
729,6,4,te payat lpgan,第四課,
730,6,4,gaga na matas,紋面的習俗,
731,6,4,"ywaw na gaga matas qani,",關於紋面之習俗，,
732,6,4,"siga lmun qnbaq ywaw na qmalup qu laqi mlikuy,",未成年的男士們必須學會狩獵，,
733,6,4,"kwara krakis, siga lmun qnbaq kwara ywaw na cinngasan, ywaw qmayah, ru ywaw tinun, ru tmami tmmyan qsinuw.",少女們則必須學會所有的家務事、農事及織布和醃漬山肉。,
734,6,4,"wayal nha baqun kwara ywaw qani lga,",他們都能學會這些事之後，,
735,6,4,musa baqun matas.,才能紋面，,
736,6,4,mlikuy ga ptasan lihuy ru qabay.,男人紋在上額頭及下巴，,
737,6,4,kenril ga ptasan lihuy ru rqyas.,女人是紋在上額頭及雙頰上。,
738,6,4,hoyay slalu mha balay na mlikuy ru balay na kneril.,才能被稱為真正的男人和女人，,
739,6,4,ini ptasi ga psyaqan nha.,沒有紋面的話會被取笑，,
740,,4,ini thkiy mtama balay na squliq tayal la.,就無法成為真正的泰雅族人了。,
741,6,5,te payat lpgan,第五課,
742,6,5,bnkis na Tayal,泰雅的祖先,
743,6,5,"laqi saku na ga,",小時候，,
744,6,5,"kahul saku knayan bnkis ,",我從祖先述說，,
745,6,5,pnongan maku ywaw na cinpuqing na Tayal.,聽到有關泰雅族的來源，,
746,6,5,"ita Tayal hiya ga,minkahul ta Pinsbkan,",我們泰雅族人是源自賓斯博干，,
747,6,5,qutux hopa balay na mbkaʼ btunux.,一個巨大破口的巨石，,
748,6,5,htgan qutux mlikuy ru qutux mlikuhy kya.,從裡面出現一對男女，,
749,6,5,"mqssliq naha ru,mbhuyaw llaqi naha.",非常恩愛，子孫繁衍眾多。,
750,6,5,"trang khmay qu ssquliq lga,",當人口越來越多的時候，,
751,6,5,uraw ru pinqmahan ga ini tnaq uzi ;,土地與耕植面積不足；,
752,6,5,"tugal hi qu Mrhuw na Tayal, maki Kbuta, Kmyabux, Kmayan.",泰雅人有三位領袖，包含「哥布大」、「哥亞布戶」、「哥麻樣」，,
753,6,5,pinaras naha hkani mgiqas na rhiyal qu Tayal.,他們帶領族人去尋找新的居住地。,
754,6,6,te tiyu lpgan,第六課,
755,6,6,pagal ina cinngasal ta,我們家將要娶媳婦,
756,6,6,"mrimuy su rimuy yan,",聚集成群的女人們，,
757,6,6,"lahuy su na wagi ta strau,",成群的男人們（太陽），,
758,6,6,"yaba ta kinlahang,",讓我們一起讚揚我們祖靈的庇護，,
759,6,6,pagal qbuli cinngasal ta pqasay ta ya ryax na soni.,我們家將要接香火，為此事來慶祝。,
760,6,6,"aras balq na ywaw,",帶來美好的事，,
761,6,6,"aras balq na ywaw,",帶來美好的事，,
762,6,6,"uwah ta mlahuy,",大家參與來聚集，,
763,6,6,"sheloq cinngasal ta,",我們家正在冒黑煙，,
764,6,6,"mhoway balay utux bnkis ta,",感謝我們祖先的靈，,
765,6,6,lany ta ya showay qu Utux.,讓我們為此一起感謝祖靈。,
766,6,7,te pitu lpgan,第七課,
767,6,7,psaniq qu gaga na qmalup,狩獵的禁忌,
768,6,7,"ita mlikuy Tayal hiya ga myuhum balay,",我們泰雅男人非常勇猛，,
769,6,7,"qmalup sqyanux ta raral hiya,",以前是靠狩獵維生，,
770,6,7,ana ga maki nanak qu psaniq gaga na qmalup.,但是狩獵有它的禁忌。,
771,6,7,zik musa qmalup ga：,在山上打獵前：,
772,6,7,1. mlikuy ga ini hmut tmring kneril.,一、男人不碰女人。,
773,6,7,2. kneril uzi ga ini cinun.,二、婦女們不能織布。,
774,6,7,3. ini mquriq,三、不偷竊。,
775,6,7,4. ini kyubing.,四、不自私。,
776,6,7,5. ini sʼari.,五、不貪念。,
777,6,7,6. ini hmut qmul hiyal squliq.,六、不隨便侵占別人的土地。,
778,6,7,"7. qmalup ga,ini tksyaw kmal ru hyapas.",七、在狩獵時不可口出誑言及嬉鬧。,
779,6,7,8.mkiʼan ru mbhku qu qqsinuw ga ini qlupiy.,八、不可獵殺懷孕或幼小的動物。,
780,6,7,"blaq balay tunux bnkis ta hiya,",我們的祖先非常有智慧，,
781,6,7,pinnbaq naha qqnxan na qqsinux.,懂得保護動物的生態，,
782,,,"ini naha hmciy skut qqsinux, baqun ta pslungan.",絕不肆意濫殺動物值得我們學習。,
783,6,8,te spat lpgan,第八課,
784,6,8,lukus na Tayal,泰雅的服飾,
785,6,8,"ywaw na lukus ita tayal hiya ga,",關於我們泰雅的服飾，,
786,6,8,maki nanak ywawa nya.,有它特有的含義。,
787,6,8,"pala mtalah hiya ga,",紅色布匹，,
788,6,8,cinmasan naha qu buq na qmaci,是用薯榔地汁液染成，,
789,6,8,babaw nya ga inqwaxan na ha qbuli.,然後以木灰清洗定色。,
790,6,8,"pintasan naha patas qu hkuy qani ga,",泰雅衣飾菱形的紋路，,
791,6,8,sgiwan roziq na bnkis san naha.,象徵著祖靈的眼睛，,
792,6,8,nyux mlhang laqi kinbahan ita Tayal.,守護著泰雅子孫，,
793,6,8,"ana ta musa ana inu,",無論我們去哪裡，,
794,6,8,kwara kneril na Tayal ga aki mamu pnbaq gaga na cinun.,所有的泰雅婦女們必須習得織布的技術，,
795,6,8,aki pinbuyan qu rnuruw mamu uzi.,也要傳承下去。,
796,6,9,te qeru lpgan,第九課,
797,6,9,ini ptnaq squliq na tayal,不同的原住民族群,
798,6,9,"yaba yaya maku naras saku nha cisal qalang Nantow,",我的父母親曾帶我去南投，,
799,6,9,kinntan myan ini ptnaq qu ssquliq,我們看到不同族別的原住民，,
800,6,9,cka tuqi kya ga ktan myan nyux msqun myugi ru mqwas naha.,一路上看到他們在一起唱歌跳舞。,
801,6,9,inyugiy ru pinnqwas qu ssquliq ga nyux ini ptnaq kwara.,各族群的歌舞和語言也都不同，,
802,6,9,ini ptnaq kwara qnxan nha uzi.,他們的生活習慣也是不同。,
803,6,9,Genzyumin rok misu qani ga,現在原住民族群，,
804,6,9,"ini lpgiy Peypwowa rok ga,",除了平埔族，,
805,6,9,mpuw tiyu kwara Genzyumin rok qu Taywan misu la.,現在台灣的原住民共有十六族了。,
806,6,10,te mpuw lpqan,第十課,
807,6,10,singusan qu Watan,瓦旦的願望,
808,6,10,"yutas mu ga,naras saku nya zzik na hlahuy,",我的祖父曾經帶我到深山，,
809,6,10,"cbaqan saku nya smi rusa ru mbhul ttuʼ,",他教我設陷阱和放鐵夾的方法，,
810,6,10,kyalun saku nya psaniq qa gaga na qmalup.,也告訴我狩獵的禁忌。,
811,6,10,"sinrhu saku nya maha: qniyat mtiyaw ga, kinlahan ga mwah isu nanak.",囑咐我說：努力工作的，收獲將是自己的。,
812,6,10,"lokah tmwang mqwas biru,",努力求學，,
813,6,10,"musa su magal blaq na pcywagun babaw nya,",將來謀得好工作，,
814,6,10,"thuyay su qmayat laqi su,",才能養育兒女，,
815,6,10,musa blaq qnxan qu ngasal su uzi.,家庭生活才會幸福美滿。,
816,6,10,"aring misu lga,",現在開始，,
817,6,10,"musa ku lokah balay twang mqwas biru,",我一定要努力求學，,
818,6,10,tqbaq ywaw na gnxan babaw nya.,學習未來生活的技能，,
819,6,10,nway ini nkux ywaw maku qa qsuyal maku naha.,讓我的兄長們不必為我擔憂。,
820,6,11,te mpuw qutux lpqan,第十一課,
821,6,11,qqaya na tayal,生活裡的工具,
822,6,11,"nyux panga tokan yutas maku.,",我的祖父揹著背帶，,
823,6,11,maki lalaw ru patus zzik tokan kya.,背帶裡有泰雅刀和獵槍，,
824,6,11,"musa sami muʼ yapit bih rgyax,",我們到山上打飛鼠，,
825,6,11,musa sami skiyap qulih uzi.,也去抓魚。,
826,6,11,"yaki mu ga cyux ngasal kya,",我的祖母在家裡，,
827,6,11,knahul qqaya cinun tcinun qu yaki mu,祖母用織布機織衣。,
828,6,11,"yaya mu ga,baq balay pskulu sumul,",媽媽很會蒸糯米飯、,
829,6,11,baq balay tmahuk rramat uzi.,也很會燒煮野菜。,
830,6,11,cyux qutux blenup maku.,我有一組弓箭，,
831,6,11,pinsbaqan saku nya kbalay qu yutas maku.,是祖父教我製作的，,
832,6,11,musa saku twang tqbaq kinpiyux na kinbaqan Tayal.,我還要學習更多泰雅的技能。,
833,6,12,te mpuw sazing lpgan,第十二課,
834,6,12,pngsa Utux bnkis,獻給祖靈,
835,6,12,"kwara kinblaq qu qqaya,",凡是所有的美好事物，,
836,6,12,kahul bniq na Utux.,是從祖靈所賜。,
837,6,12,"maki balay qu inlungan su ga,",若你真有心的話，,
838,6,12,showay utux kayal.,就當感謝祖靈。,
839,6,12,"kahul saku llyung klesan,squliq na Tayal ki.",我來自南澳群流域，是泰雅人,
840,6,12,"naha ga kahul llyung mnibuw,",他們是來自於溪頭群流域，,
841,6,12,"aras balay na ywaw,showay qu utux,",帶著誠實的心感謝祖靈，,
842,6,12,"aras mshiyu lungan su uzi,",也帶著正直的靈感謝祖靈，,
843,6,12,"pngsa qnxan su ru kwara tninun su,",獻上自己的生命和作為，,
844,6,12,mbhoyaw ita tayal.,壯大成長泰雅族群。,
